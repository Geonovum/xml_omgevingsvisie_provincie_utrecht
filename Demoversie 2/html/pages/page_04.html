
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Inleiding</title></head><body><section class="geen"><p class="heading_1" id="d13e196"><span class="nummer">1.</span>Inleiding</p><div class="intro"><p class="intro">De provincie Utrecht in 2020: beslaat zo'n 1550 vierkante kilometer, grenst aan vier andere provincies, heeft 26 gemeenten, vier waterschappen en circa 1,35 miljoen inwoners. De toekomst laat zich niet exact voorspellen. Eén ding is echter zeker: Utrecht ziet er in 2050 anders uit dan nu. De komende 30 jaar pakken we omvangrijke, complexe en urgente opgaven aan. Er is veel ruimte nodig voor duurzame ontwikkeling van diverse functies, zoals wonen, werken, mobiliteit, energie, recreatie, natuur en landbouw. Tegelijkertijd is het onze ambitie om de bestaande Utrechtse kwaliteiten verder te versterken. Het is belangrijk om nu al na te denken over de juiste balans tussen opgaven en Utrechtse kwaliteiten en keuzes te maken die daarvoor nodig zijn. Wij hebben hiervoor deze Omgevingsvisie ontwikkeld.</p></div><section class="geen"><p class="heading_2" id="d13e206">Over de Omgevingsvisie</p><p>In deze Omgevingsvisie leggen we onze integrale lange termijn ambities en beleidsdoelen voor de fysieke leefomgeving van de provincie Utrecht vast. Dat is inclusief sociale aspecten die fysiek neerslaan, zoals toegankelijkheid en inclusiviteit. De Omgevingsvisie is een instrument uit de Omgevingswet die waarschijnlijk medio 2021 in werking treedt. De Omgevingsvisie vormt een samenhangend pakket met de instrumenten Programma’s en Omgevingsverordening. In onze Omgevingsvisie bezien wij groen, water, energie, bebouwing, infrastructuur, cultuurhistorie en landelijk gebied in onderlinge samenhang (zie kaart 1: Provincie Utrecht 2020). Hiermee bieden wij ruimte voor duurzaam gebruik en ontwikkeling, voor sociale samenhang en zorgen wij voor behoud of verbetering van kwaliteit in de Utrechtse leefomgeving. De Omgevingsvisie gaat uit van een adaptieve aanpak; het is een groeidocument. Zo kunnen we flexibel inspelen op nieuwe ontwikkelingen en inzichten.</p><div class="figuur geen" style="width: 100%"><img class="figuur" src="../media/001.png" width="100%" alt=""></img><p class="bijschrift">Samenhang visie, verordening en programma (bron: provincie Utrecht)</p></div><div class="figuur geen" style="width: 100%"><img class="figuur" src="../media/002.png" width="100%" alt=""></img></div><div class="box"><p class="box_kop">Achtergrond Omgevingswet</p><div class="intro"><p class="intro">Het kabinet wil komen tot bundeling en vereenvoudiging van het omgevingsrecht. Hiertoe is de Omgevingswet opgesteld. Deze wet vervangt een groot aantal wetten, die de ontwikkeling en het beheer van de fysieke leefomgeving reguleren.Het nieuwe omgevingsstelsel: de vier verbeteringen</p></div><div class="figuur geen" style="width: 100%"><img class="figuur" src="../media/004.png" width="100%" alt=""></img><p class="bijschrift">Jongeren aan het puzzelen tijdens de jongerenbijeenkomst op 19 september 2019 (bron: provincie Utrecht)</p></div></div></section><section class="geen"><p class="heading_2" id="d13e230">Vertrouwen en verantwoordelijkheid</p><p>De Omgevingsvisie is op grond van de Omgevingswet zelfbindend voor de provincie Utrecht. Andere overheden, kennisinstellingen, maatschappelijke organisaties, bedrijven en inwoners zijn juridisch niet aan de Omgevingsvisie gebonden. Zij zijn wél gebonden aan de regels en normen die in onze Omgevingsverordening worden gesteld. Goed bestuur houdt in dat wij bij het opstellen van onze Omgevingsvisie rekening houden met het beleid van andere overheden (Rijk, buurprovincies, gemeenten en waterschappen) en dat andere overheden de Omgevingsvisie provincie Utrecht in ogenschouw nemen. Deze Omgevingsvisie beoogt dat we vertrouwen geven en denken in kansen. En dat wij kaders meegeven en verantwoordelijkheid nemen voor onze provinciale belangen.</p></section><section class="geen"><p class="heading_2" id="d13e237">Samenwerking</p><p>Om de opgaven die op de provincie Utrecht afkomen te kunnen realiseren, is integrale samenwerking met andere overheden en met de samenleving essentieel. Wij nemen deel aan diverse trajecten waarin bestuurlijke afspraken tot stand komen: binnen de provincie Utrecht, maar ook boven-provinciaal en nationaal. Bijvoorbeeld de Omgevingsagenda landsdeel Noordwest, het programma U Ned, de Ruimtelijk Economische Ontwikkelstrategie (Noordelijke en Zuidelijke Randstad en Brainport Eindhoven), het Ruimtelijk Economisch Programma U16, de Woondeal voor de regio Utrecht, de Regio Deals voor bodemdaling Groene Hart, Foodvalley en de wijkaanpak voor Overvecht, Batau en Vollenhove. En ook het project Sterke Lekdijk, de Regionale Energie Strategieën U16, Amersfoort en Foodvalley, de Erfgoed Deal (project Hoornwerk Grebbedijk) en het UNESCO Werelderfgoed Hollandse Waterlinies en Neder-Germaanse Limes. Deze trajecten gaan soms over delen van de provincie en soms over de provincie als onderdeel van een groter verband.</p><p>Ook neemt de provincie Utrecht deel aan verschillende boven-provinciale samenwerkingsverbanden, zoals het Bestuurlijk Platform Groene Hart, het Programma Nieuwe Hollandse Waterlinie, de Samenwerkingsagenda Nationaal Park Utrechtse Heuvelrug en de regio Foodvalley. We willen voorkomen dat deze sporen naast elkaar staan. Daarom zoeken wij met de gebieds- en opgavegerichte invulling van de Omgevingsvisie naar verbindingen. Wij staan immers gezamenlijk voor dezelfde regionale, provinciale, boven-provinciale en nationale opgaven en moeten gezamenlijk antwoorden vinden, ieder vanuit de eigen positie.</p><p>Voorts willen wij de kracht van de energieke samenleving benutten. Initiatieven van inwoners, maatschappelijke organisaties en bedrijven die bijdragen aan realisatie van de maatschappelijke opgaven en versterking van de Utrechtse kwaliteiten bieden wij de ruimte en ondersteunen we.</p></section><section class="geen"><p class="heading_2" id="d13e248">Totstandkoming Omgevingsvisie en -verordening</p><p>In mei 2017 is de Startnotitie Omgevingsvisie en -verordening verschenen. Hierin staan de richtinggevende keuzes over het totstandkomingsproces en de inhoud van de Omgevingsvisie en -verordening. Eveneens hebben wij de toekomstige trends en ontwikkelingen verkend als basis voor een visie op de toekomst.</p><p>Als volgende stap hebben we in de eerste helft van 2018 samen met medeoverheden, kennisinstellingen, maatschappelijke organisaties, bedrijven en inwoners nagedacht over de provincie Utrecht van de toekomst. Met als resultaat de ‘Horizon Utrecht 2050’. Deze visie op de lange termijn maakt duidelijk wat de kansen, opgaven en uitdagingen voor onze fysieke leefomgeving zijn en vormt de basis voor de visie in deze Omgevingsvisie.</p><p>De basis voor de Omgevingsvisie en -verordening hebben wij neergelegd in het Koersdocument ‘Koersen met kwaliteit’. Hierin geven wij richting aan de maatschappelijke thema’s die nu en in de toekomst aan de orde zijn. De kern: nieuwe ontwikkelingen concentreren en combineren om zo de Utrechtse kwaliteiten te beschermen en te ontwikkelen. Provinciale Staten hebben het Koersdocument op 10 december 2018 vastgesteld.</p><div class="figuur geen" style="width: 100%"><img class="figuur" src="../media/003.png" width="100%" alt=""></img><p class="bijschrift">Balans maatschappelijke opgaven en Utrechtse kwaliteiten (bron: Koersdocument provincie Utrecht, november 2018)</p></div><p>In 2019 hebben we de thematische koersen uit het Koersdocument uitgewerkt en gebiedsgericht gemaakt voor de concept Ontwerp Omgevingsvisie. Hiervoor hebben wij onder andere verschillende ateliers met experts, werkbijeenkomsten en regiodialogen georganiseerd. Ook hebben diverse interactieve werksessies met leden van Provinciale Staten plaatsgevonden. Eind 2019 hebben wij de concept Ontwerp Omgevingsvisie vastgesteld voor consultatie van de deelnemers aan deze bijeenkomsten. Ook voor de Omgevingsverordening is een concept Ontwerp gemaakt die we eveneens ter consultatie hebben voorgelegd. In de periode januari – februari 2020 hebben over beide documenten diverse overleggen met gemeenten, waterbeheerders, buurprovincies en maatschappelijke organisaties plaatsgevonden. De reacties hebben we meegenomen bij het opstellen van de Ontwerp Omgevingsvisie en -verordening.</p><p>Op 17 maart 2020 hebben Gedeputeerde Staten de ontwerpen van beide documenten vastgesteld. Deze ontwerpen leggen we ter inzage. In die periode kan iedereen die dat wil reageren door een zienswijze in te dienen. Er wordt gedurende deze periode ook een hoorzitting georganiseerd. Op basis van de ingekomen zienswijzen wordt een Nota van Beantwoording opgesteld. In het najaar van 2020 stellen Provinciale Staten de definitieve Omgevingsvisie en -verordening vast. De inwerkingtreding is voorzien op de inwerkingtredingsdatum van de Omgevingswet<a class="noot">[1]<span class="noottekst">De Omgevingswet treedt waarschijnlijk medio 2021 in werking. </span></a>.</p><div class="figuur geen" style="width: 100%"><img class="figuur" src="../media/005.png" width="100%" alt=""></img><p class="bijschrift">Tijdlijn Omgevingsvisie (bron: provincie Utrecht)</p></div></section><section class="geen"><p class="heading_2" id="d13e277">Milieueffectrapport</p><p>Ter ondersteuning van de visievorming en de besluitvorming over de Omgevingsvisie en -verordening hebben wij een milieueffectrapport (planMER) laten opstellen. Het planMER geeft inzicht in de effecten van het nieuwe beleid uit de Omgevingsvisie op de Utrechtse leefomgeving. Hierbij is niet alleen gekeken naar de gevolgen voor het milieu, maar ook naar de gevolgen voor bijvoorbeeld wonen en sociale inclusiviteit. Deze brede integrale beoordeling past bij de Omgevingswet. Ook geeft het planMER inzicht in de synergie of mogelijke tegenstrijdigheden tussen de verschillende ambities uit de Omgevingsvisie. Tussentijdse resultaten van het planMER zijn gebruikt om de ontwerpen te verbeteren. Het planMER geeft aanbevelingen om ook bij realisatie en uitvoering van beleid en regels optimaal de synergie te benutten en negatieve effecten te voorkomen. Het PlanMER leggen we tegelijkertijd met de beide ontwerpen ter inzage.</p></section><section class="geen"><p class="heading_2" id="d13e284">Participatie totstandkoming Omgevingsvisie</p><p>Bij de totstandkoming van de Omgevingsvisie heeft participatie een belangrijke rol ingenomen. Door vroegtijdig met elkaar in gesprek te gaan komen verschillende perspectieven, kennis en creativiteit snel op tafel. Daarmee vergroten we de kwaliteit en de herkenbaarheid van oplossingen.</p><p>In opmaat naar het Koersdocument hebben wij met een breed publiek gesproken over hoe de Utrechtse leefomgeving er in 2050 uit kan zien. Op vier verschillende locaties wisselden gedeputeerden en provinciale ambtenaren met belanghebbenden van gedachten over dilemma’s rond opgaven. Tijdens een Trends, Plans &amp; Food brainstorm gaven jongeren antwoord op de vraag hoe om te gaan met de schaarse ruimte. Via een digitale enquête konden inwoners aangeven wat Utrecht ook in 2050 een mooie provincie maakt om te wonen, te werken en te leven. Via ontwerpend onderzoek is met een vast Tourteam van experts gebouwd aan een verhaal- en beeldlijn 2050. De provincie Utrecht heeft deze diverse oogst in de Horizon Utrecht 2050 samengebracht.</p><p>Op weg naar het concept Ontwerp van Omgevingsvisie en -verordening zijn binnen de regio’s U16, Amersfoort en Foodvalley in drie rondes dialogen met medeoverheden, kennisinstellingen, maatschappelijke organisaties en bedrijfsleven gevoerd. Aanvullend op de regiodialogen is een bijeenkomst voor jongeren georganiseerd waarin zij konden meepraten over hún ideale provincie Utrecht van de toekomst. Ook zijn er bijeenkomsten geweest voor inwoners en belanghebbenden én voor volksvertegenwoordigers. Daarnaast zijn video’s ontwikkeld waarin we ondernemers vragen hoe zij anticiperen op vraagstukken van de toekomst en wat zij daarin nodig hebben van ons of anderen. En we zijn met alle gemeenten en waterschappen ambtelijk en bestuurlijk in gesprek gegaan over de thema’s waar wij de grootste veranderingen doorvoeren, zoals wonen, werken en energie en waar we elkaar het meest tegenkomen, het landelijk gebied.</p><div class="box"><p class="box_kop">Wie de jeugd heeft, heeft de toekomst</p><div class="intro"><p class="intro">Jongeren hebben bij de totstandkoming van de Omgevingsvisie een belangrijke rol gespeeld. De jonge generatie heeft immers de toekomst en moet profijt hebben van de keuzes die nu worden gemaakt. Om die reden zijn we op zoek gegaan naar jongeren die met ons wilden meedenken over het ontwikkelen van de Omgevingsvisie.</p></div><p class="box">Tijdens een Trends, Plans &amp; Food brainstorm in maart 2018 dachten 65 jongeren mee over het wonen, werken en leven in de provincie Utrecht in 2050. Zij hebben hun kijk gegeven hoe we beter met de schaarse ruimte om zouden moeten gaan. Als vervolg hebben studenten Spatial Design van de Hogeschool voor de Kunsten Utrecht in mei 2018 een expositie UTREFT gemaakt, gebaseerd op droombeelden en toekomstscenario’s voor 2050.</p><p class="box">In april 2019 hebben ongeveer 100 studenten sociale geografie en planologie van de Universiteit Utrecht meegedacht met de provinciale Omgevingsvisie door er zelf een te schrijven. Of zij gingen aan de slag met een herontwikkelingsplan voor een specifiek gebied in de provincie Utrecht.</p><p class="box">Als laatst hebben 80 Utrechtse jongeren tussen de 17 en 27 jaar in september 2019 meegedacht over hún ideale provincie. In interactieve workshops kwamen verschillende vraagstukken voorbij over onder andere energie, wonen, verkeer en gezondheid. Het succes van deze bijeenkomst was voor Provinciale Staten een aanleiding een motie aan te nemen om een proces in te richten om Utrechtse jongeren te betrekken bij de totstandkoming van langdurig beleid.</p><p class="box">Het is ons duidelijk geworden dat jongeren het belangrijk vinden dat de Utrechtse leefomgeving zo efficiënt mogelijk wordt benut en ingericht. Probeer slimme combinaties te maken want daardoor houden we volgens hen zo veel mogelijk ruimte over voor bijvoorbeeld natuur. Zij zagen een toekomst voor zich met meer hoogbouw en meer windmolens. Op de vraag hoeveel regels de provincie hiervoor zou moeten opstellen kwam geen eenduidig antwoord. Zonder regels wordt het chaos, dat is duidelijk. Maar te veel regels? Dan haal je verantwoordelijkheid weg bij de inwoners. Waar de één zijn vrijheid begint, stopt die van een ander. En zou je niet vooral moeten spreken van ‘spelregels’ in plaats van regels?</p><div class="figuur geen" style="width: 100%"><img class="figuur" src="../media/006.png" width="100%" alt=""></img><p class="bijschrift">Jongeren aan het puzzelen tijdens de jongerenbijeenkomst op 19 september 2019 (bron: provincie Utrecht)</p></div></div></section><div class="figuur geen" style="width: 100%"><img class="figuur" src="../media/007.png" width="100%" alt=""></img><p class="bijschrift">Verhaallijn en opbouw Omgevingsvisie provincie Utrecht</p></div></section></body></html>