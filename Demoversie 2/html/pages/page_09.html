
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Uitvoering</title></head><body><section class="geen"><p class="heading_1" id="d13e5235"><span class="nummer">6.</span>Uitvoering</p><div class="intro"><p class="intro">Zoals uit deze Omgevingsvisie mag blijken, zijn onze ambities en de uitdagingen in de fysieke leefomgeving divers. Ze vragen om een innovatieve en samenhangende aanpak en andere manier van samenwerken. En het vraagt om faciliteren waar dat nodig is en sturen waar dat moet. Bij de basis voor ons omgevingsbeleid, hoofdstuk 3, zijn wij al ingegaan op onze sturingsfilosofie en onze provinciale rol. Voor de uitvoering zijn daarnaast ook de samenwerking met partners, bijvoorbeeld via regionale programmering, en de inzet van ons intrumentarium van belang. Dat is opgenomen in dit hoofdstuk. Ook geven we aan hoe we met monitoring en evaluatie om willen gaan.</p></div><section class="geen"><p class="heading_2" id="d13e5245"><span class="nummer">6.1.</span>Samenwerken</p><p>In onze Omgevingsvisie staat centraal dat wij door concentreren en combineren, door verschillende doelen met elkaar te verweven en door slimme combinaties te maken een grotere meerwaarde voor opgaven en voor een gebied willen bereiken. Om dit te realiseren is samenwerking belangrijk. Onze rol kan in die samenwerking verschillend zijn, naar gelang wat de opgave van ons vraagt. Vanuit de basisgedachte van de Omgevingswet, dat bevoegdheden op het laagst mogelijke niveau liggen, zoeken wij telkens naar de beste rolverdeling tussen overheden en andere partijen. We willen samen met de andere overheden als één overheid samenwerken met inwoners, bedrijfsleven en kennisinstellingen aan gemeenschappelijke doelen en opgaven. De afbakening van wat de provincie daarin doet en wat anderen doen, is tijdsafhankelijk maar hangt ook af van de aard en omvang van de opgaven, de afspraken die wij met elkaar maken en de politieke urgentie. Belangrijk is welke rol wij kunnen vervullen in aanvulling op gemeenten en waterschappen en wat wij (en andere medeoverheden) kunnen bijdragen aan de meest doeltreffende invulling. Het gaat uiteindelijk dus om het samenspel naar tijd en plaats.</p><section class="geen"><p class="heading_3" id="d13e5254">Periodiek overleg met gemeenten en samenwerken aan de hand van een gemeenschappelijke agenda</p><p>Wij vinden een structurele samenwerking met onze medeoverheden belangrijk. We willen ons beleid via overleg en samenwerking laten doorwerken naar gemeenten. Hiervoor is overleg in een vroeg stadium van ruimtelijke ontwikkelingen belangrijk. Wij willen daarom het periodiek overleg met gemeenten voortzetten en uitbouwen. In het periodiek overleg kan het provinciale Omgevingsbeleid worden toegelicht en uitgelegd. Zo kunnen ruimtelijke ontwikkelingen optimaal op provinciale belangen worden afgestemd en strijdigheid met provinciale regels worden voorkomen. Door het voeren van periodiek overleg met gemeenten, is overleg over individuele plannen minder nodig. Gemeenten kunnen dan zelf bepalen hoe ze omgaan met de regels uit de Omgevingsverordening en zelf de passende ruimtelijke afwegingen maken die bij de regels en bij de geboden maatwerkruimte passen.</p><p>Met alle gemeenten zijn al ruimtelijke agenda’s opgesteld, waarin gezamenlijke projecten zijn benoemd waar we gezamenlijk de schouders onder zetten. Die agenda’s willen wij uitvouwen tot een set van samenwerkingsafspraken met gemeenten die de gehele fysieke leefomgeving omvatten. Door gebiedsgewijs samen met gemeenten opgaven en kansen te benoemen, hopen wij projecten sneller, beter en integraler op te pakken en uit te voeren. Hierbij kan een verbinding worden gelegd naar de regionale opgaven zoals die zijn benoemd in provinciale en (inter)gemeentelijke programma’s (zie 6.4). Waterschappen zullen we bij het opstellen en uitvoeren van de ruimtelijke agenda’s betrekken (zie verder periodiek overleg met waterschappen).</p></section><section class="geen"><p class="heading_3" id="d13e5263">Periodiek overleg met waterschappen en samenwerken aan een klimaatbestendige en waterrobuuste provincie</p><p>Wij willen de huidige samenwerking met de waterschappen voortzetten en nog meer structuur daarin aanbrengen. We werken samen aan een aantal gelijke doelen, zoals het beschermen en versterken van het bodem- en watersysteem, het duurzaam gebruik van de ondergrond, het realiseren van een klimaatbestendige leefomgeving, het afremmen van bodemdaling en het vormgeven van gebiedsgericht beleid. We willen een deel van ons beleid via overleg en samenwerking laten doorwerken naar waterschappen. Verder is van belang dat waterschappen vroegtijdig worden betrokken bij ruimtelijke ontwikkelingen om tot een klimaatbestendige en waterveilige inrichting te komen. Wij willen daarom het periodieke overleg met de waterschappen voortzetten en uitbouwen om samen te werken aan een klimaatbestendige en waterrobuuste provincie. We gaan verkennen hoe deze periodieke overleggen kunnen aansluiten bij de periodieke overleggen met de gemeenten en de ruimtelijke agenda’s van gemeenten/gemeentoverstijgende regio’s. Uiteraard zetten we ook in op het voortzetten van de huidige samenwerkingsverbanden en willen we flexibel zijn en blijven in de samenwerking op bepaalde individuele thema’s die niet passen onder het periodieke overleg.</p></section><section class="geen"><p class="heading_3" id="d13e5270">Innovatie</p><p>Wij willen samenwerking bij innovatie stimuleren. Hiermee willen we samen met partners, oplossing van lastige vraagstukken een stap verder brengen. Op dit moment biedt het Innovatieprogramma Fysieke Leefomgeving (IFL) een experimenteeromgeving hiervoor. Thema’s waarvoor innovatie op dit moment belangrijk is, zijn bijvoorbeeld energietransitie, bodemdaling en leegkomend vastgoed in het landelijk gebied. Innovaties, energie en initiatieven zijn er genoeg, maar hoe brengen we die bij elkaar? Via de samenwerking met belanghebbenden, experts en vernieuwers zoeken we naar nieuwe instrumenten, werkwijzen en partnerschappen die onze inzet effectiever maken. Daarbij zoeken we ook ruimte voor nieuwe perspectieven en ontwikkelingen. Waar nodig komen we zo tot rolinnovatie en vernieuwing van onze werkwijzen.</p><div class="box"><p class="box_kop">Innovatieprogramma voor de Fysieke Leefomgeving (IFL)</p><div class="intro"><p class="intro">Het Innovatieprogramma Fysieke Leefomgeving (IFL) is een experimenteeromgeving waarin we, samen met partners, oplossing van lastige vraagstukken een stap verder brengen. Het IFL slaat de brug tussen de wet en de werkelijkheid: vanuit een actuele casus of project binnen een lastige maatschappelijke vraag zoeken we met alle belanghebbenden, experts en vernieuwers naar vindingrijke oplossingsrichtingen. Het Innovatieprogramma helpt deze casussen verder richting uitvoering door de benodigde expertise bij elkaar te brengen.</p></div><p class="box">Alle projecten die uitvoering geven aan de thema’s die in hoofdstuk 4 genoemd worden, komen in aanmerking voor ondersteuning. Zo is inzet van het Innovatieprogramma mogelijk bij klimaatstresstesten, maar ook bij projecten die uitvoering geven aan de Voedselagenda of het Ringpark. Het programma biedt daarvoor (subsidie)budget én een meerjarige veilige innovatieomgeving. Via continue monitoring en evaluatie wordt bekeken of de gevonden oplossingen opschaalbaar zijn en op andere plekken toepasbaar. Zo speelt de provincie doorlopend in op de actuele behoeften ‘buiten’ en vernieuwen wij intussen mét onze samenwerkingspartners onze werkmethoden.</p><div class="figuur geen" style="width: 100%"><img class="figuur" src="../media/078.png" width="100%" alt=""></img><p class="bijschrift">Werkwijze Innovatieprogramma Fysieke Leefomgeving (bron: provincie Utrecht, 2019)</p></div></div></section></section><section class="geen"><p class="heading_2" id="d13e5290"><span class="nummer">6.2.</span>Participatie</p><section class="geen"><p class="heading_3" id="d13e5296">Participatie onder de Omgevingswet</p><p>In de Omgevingswet zijn regels opgenomen om te zorgen dat participatie een volwaardig onderdeel is bij het indienen van initiatieven. Initiatiefnemers dienen aan te geven hoe zij hun omgeving/belanghebbende hebben betrokken bij de het indienen van hun voorstel en wat daarvan de resultaten zijn. Waar het gaat om de inrichting van het participatieproces, geeft de wet de vrijheid om eigen keuzes te maken. Daar is heel bewust voor gekozen. De locatie, het soort besluit, de omgeving en de betrokkenen zijn immers elke keer anders.</p><p>De inrichting van het participatieproces vereist dus maatwerk. Toch is er ook behoefte aan enige duidelijkheid over kaders en werkwijzen. De Provincie Utrecht is daarom bezig met het opstellen van een programmaplan op het gebied van burgerparticipatie en burgerinitiatieven.</p><div class="nummering_1"><div class="item"><div class="nummer"><p>–</p></div><div class="inhoud"><p>Bij burgerparticipatie participeren burgers in een initiatief van de overheid. De actie vindt plaats op uitnodiging van de overheid.</p></div></div><div class="item"><div class="nummer"><p>–</p></div><div class="inhoud"><p>Bij burgerinitiatieven ligt het initiatief en de actie bij inwoners/maatschappelijke organisaties. Zij ontwikkelen zelf of in maatschappelijk verband een plan en dienen dit vervolgens in bij de overheid.</p></div></div></div><p>Om te bepalen welke graad van participatie binnen een bepaald initiatief of fase geschikt is, kan de participatieladder dienen als goed hulpmiddel. De treden lopen op naar een toenemende mate van invloed. Er kan bij elke trede worden gestart.</p><div class="figuur geen" style="width: 100%"><img class="figuur" src="../media/079.png" width="100%" alt=""></img><p class="bijschrift">Participatieladder (bron: DLC, bewerking provincie Utrecht, 2020)</p></div></section><section class="geen"><p class="heading_3" id="d13e5322">Participatie bij de ontwikkeling en uitvoering van ons ruimtelijke beleid</p><div class="nummering_1"><p>Bij de ontwikkeling en uitvoering van ons beleid betrekken we alle relevante stakeholders (bijvoorbeeld inwoners, ondernemers, maatschappelijke partners en medeoverheden). Redenen hiervoor zijn:</p><div class="item"><div class="nummer"><p>–</p></div><div class="inhoud"><p>verschillende perspectieven, meer kennis en creativiteit komen vroegtijdig op tafel;</p></div></div><div class="item"><div class="nummer"><p>–</p></div><div class="inhoud"><p>vergroten van de kwaliteit van oplossingen;</p></div></div><div class="item"><div class="nummer"><p>–</p></div><div class="inhoud"><p>beter aansluiten op (nieuwe) maatschappelijke ontwikkelingen en gebiedsgerichte opgaven;</p></div></div><div class="item"><div class="nummer"><p>–</p></div><div class="inhoud"><p>betere kwaliteit van de besluiten.</p></div></div></div><p>Waar mogelijk sluiten we aan bij bestaande netwerken en overleggremia (intern en extern) en we benutten de input uit deze netwerken voor ons beleid. Om breder te kunnen kijken, bieden we waar mogelijk ook ruimte voor frisdenkers en omdenkers door kenniscentra, innovatieve initiatiefnemers en creatieve ruimtelijk ontwerpers actief te betrekken. Afhankelijk van het onderwerp en de doelgroep varieert de participatiestatus van informeren tot beoordelen.</p></section></section><section class="geen"><p class="heading_2" id="d13e5352"><span class="nummer">6.3.</span>Omgevingskwaliteit</p><div class="nummering_1"><p>Bij de uitvoering van ons omgevingsbeleid is het vormgeven aan omgevingskwaliteit een belangrijke voorwaarde. Het komt bij de diverse beleidsthema’s in de Omgevingsvisie en bij diverse instructieregels in de Omgevingsverordening terug. Met het begrip omgevingskwaliteit beogen wij om diverse kwaliteiten met elkaar te verknopen en met elkaar in samenhang te beschouwen:</p><div class="item"><div class="nummer"><p>–</p></div><div class="inhoud"><p>ruimtelijke kwaliteit: gebruiks-, belevings- en toekomstwaarde;</p></div></div><div class="item"><div class="nummer"><p>–</p></div><div class="inhoud"><p>milieu-, gezondheids- en veiligheidskwaliteit;</p></div></div><div class="item"><div class="nummer"><p>–</p></div><div class="inhoud"><p>maatschappelijke waarden zoals sociale samenhang en economische vitaliteit.</p></div></div></div><p>Dit betekent dat wij het belangrijk vinden dat niet alleen de ervaren omgevingskwaliteit hoger wordt, maar dat tegelijkertijd ook gewerkt wordt aan aspecten als gezondheid, leefbaarheid en concurrentiekracht.</p><div class="figuur geen" style="width: 100%"><img class="figuur" src="../media/080.png" width="100%" alt=""></img><p class="bijschrift">Samenhangend pakket van instrumenten (bron: provincie Utrecht)</p></div><div class="nummering_1"><p>Wij zien omgevingskwaliteit als een dynamisch begrip. Het is situationeel en van belang bij het zo goed mogelijk afstemmen van een bestaande situatie en een nieuwe ontwikkeling. Het geeft daarmee zowel betrekking op het bestaande (het goede behouden) als op het nieuwe (kwaliteitsverbetering). We vinden bij omgevingskwaliteit in ieder geval de volgende thema’s belangrijk:</p><div class="item"><div class="nummer"><p>–</p></div><div class="inhoud"><p><span class="vet">behouden van bestaande kwaliteiten en het versterken ervan</span>. Dit geldt zowel op het schaalniveau van de gebiedskenmerken als op dat van samenhangende ensembles, bijvoorbeeld landgoederenzones, linies en historische stads- en dorpsgezichten als ook de diversiteit van bebouwing en functies in het stedelijk gebied;</p></div></div><div class="item"><div class="nummer"><p>–</p></div><div class="inhoud"><p><span class="vet">samenhang en continuïteit herstellen, ontbrekende schakels toevoegen, versnipperde onderdelen samenvoegen</span>. Dit geldt bijvoorbeeld voor het herstellen van landschappelijke samenhang in en tussen gebieden en het verbinden van natuurgebieden en het creëren van goede stad-landverbindingen;</p></div></div><div class="item"><div class="nummer"><p>–</p></div><div class="inhoud"><p><span class="vet">diversiteit vergroten</span>. Dit geldt bijvoorbeeld bij functiemenging in het stedelijk gebied, woningdifferentiatie, het recreatieaanbod en in de natuurgebieden;</p></div></div><div class="item"><div class="nummer"><p>–</p></div><div class="inhoud"><p><span class="vet">robuustheid vergroten</span>. De kwaliteit van bijvoorbeeld recreatievoorzieningen en van natuurgebieden kan toenemen door de robuustheid ervan te vergroten;</p></div></div><div class="item"><div class="nummer"><p>–</p></div><div class="inhoud"><p><span class="vet">beleefbaar en toegankelijk maken</span>. Mooie wijken (architectonisch, inrichting openbare ruimte),landschappen en cultuurhistorische objecten winnen aan waarde als ze te bewonderen zijn.</p></div></div></div><p>Wij zien per gebied een andere rol en bemoeienis met omgevingskwaliteit. De omgevingskwaliteit van het stedelijk gebied vinden we belangrijk, maar is een primaire verantwoordelijkheid van de gemeente. Daar waar we deelnemen aan projecten in het stedelijk gebied, zullen wij de omgevingskwaliteit wel actief behartigen. Wij zijn van mening dat de kwaliteit van de kernrandzone op veel plaatsen kan verbeteren. Hiervoor hebben we een stimulerende instructieregel opgenomen die groene en rode investeringen aan elkaar verbindt. Ook hier ligt de primaire verantwoordelijkheid bij de gemeente, zij beschikt over de meeste kennis op lokaal niveau en kan de integrale afweging van belangen maken. Ook in het landelijk gebied is kwaliteit(sverbetering) een belangrijke opgave, zowel op themaniveau (landschap, landbouw, natuur, cultuurhistorie en recreatie), als op het niveau van ontwikkelingen hiervoor of hierin. In de navolgende opsomming hebben we aspecten opgenomen die een rol kunnen spelen in de drie soorten gebieden. Het is een niet-limitatieve opsomming, bedoeld als inspiratiebron.</p><div class="nummering_1"><p>Landelijk gebied:</p><div class="item"><div class="nummer"><p>–</p></div><div class="inhoud"><p>Behoud van landelijke kwaliteiten met aandacht voor landschap, landbouw, natuur, cultuurhistorie en recreatie.</p></div></div><div class="item"><div class="nummer"><p>–</p></div><div class="inhoud"><p>Verbeterde condities voor een vitaal economisch functioneren en ruimte voor innovatie.</p></div></div><div class="item"><div class="nummer"><p>–</p></div><div class="inhoud"><p>Een stevige en stabiele basis voor landschappelijke kwaliteit en biodiversiteit.</p></div></div><div class="item"><div class="nummer"><p>–</p></div><div class="inhoud"><p>Robuuste eenheden natuur met een wateraanbod dat zowel in kwalitatieve als kwantitatieve zin aansluit bij het beoogde natuurdoeltype.</p></div></div><div class="item"><div class="nummer"><p>–</p></div><div class="inhoud"><p>Inrichting is afgestemd op het water- en bodemsysteem.</p></div></div><div class="item"><div class="nummer"><p>–</p></div><div class="inhoud"><p>Klimaatbestendige inrichting door bijvoorbeeld ruimte voor waterberging c.q. –opslag op te nemen.</p></div></div><div class="item"><div class="nummer"><p>–</p></div><div class="inhoud"><p>Goede ontwikkelingsmogelijkheden voor de aan een gebied verbonden functie(s).</p></div></div><div class="item"><div class="nummer"><p>–</p></div><div class="inhoud"><p>Een op functie en gebied afgestemde inrichting en mate van openbare toegankelijkheid.</p></div></div><div class="item"><div class="nummer"><p>–</p></div><div class="inhoud"><p>Inspelen op de wensen van de bewoners van de stad (waaronder recreatie en regionale voedselproductie).</p></div></div><div class="item"><div class="nummer"><p>–</p></div><div class="inhoud"><p>Op passende landschappelijke schaal ruimte voor (het beleven van) dynamiek naast rust en ruimte.</p></div></div><div class="item"><div class="nummer"><p>–</p></div><div class="inhoud"><p>Aantrekkelijk voor gebruikers en bezoekers.</p></div></div><div class="item"><div class="nummer"><p>–</p></div><div class="inhoud"><p>Een landelijk landschap met goede combinaties van ‘oud’ en ’nieuw’ in landschappelijke structuren, cultuurhistorie, natuur, landbouw en recreatie.</p></div></div></div><div class="nummering_1"><p>Kernrandzone:</p><div class="item"><div class="nummer"><p>–</p></div><div class="inhoud"><p>Logische begrenzing en inrichting waaronder een goede afronding van de bebouwingskern.</p></div></div><div class="item"><div class="nummer"><p>–</p></div><div class="inhoud"><p>Robuuste inrichting met een stevige en stabiele structuur die bestand is tegen de “waan van de dag”.</p></div></div><div class="item"><div class="nummer"><p>–</p></div><div class="inhoud"><p>Ruimte voor flexibele, in de tijd aanpasbare inrichting en functies.</p></div></div><div class="item"><div class="nummer"><p>–</p></div><div class="inhoud"><p>Aantrekkelijk ingepast wegennet dat door langzaam verkeer veilig gepasseerd kan worden.</p></div></div><div class="item"><div class="nummer"><p>–</p></div><div class="inhoud"><p>Biedt ruimte voor een breed scala aan (lokale) functies, in ieder geval op het gebied van recreatie en ontspanning, stadslandbouw en stedelijk-gelieerde functies als sportvelden.</p></div></div><div class="item"><div class="nummer"><p>–</p></div><div class="inhoud"><p>Diversiteit in aanbod die aansluit bij de vraag van de beoogde recreanten.</p></div></div><div class="item"><div class="nummer"><p>–</p></div><div class="inhoud"><p>Goed, uitnodigend en veilig bereikbaar en toegankelijk vanuit het nabijgelegen stedelijk gebied, zowel voor langzaam als gemotoriseerd vervoer.</p></div></div><div class="item"><div class="nummer"><p>–</p></div><div class="inhoud"><p>Inrichting die aan sluit bij de identiteit van kern en landschap.</p></div></div><div class="item"><div class="nummer"><p>–</p></div><div class="inhoud"><p>Voldoende omvang en ruimte om het ‘uit-de-stad-zijn’ te ervaren.</p></div></div><div class="item"><div class="nummer"><p>–</p></div><div class="inhoud"><p>Sociaal veilig.</p></div></div><div class="item"><div class="nummer"><p>–</p></div><div class="inhoud"><p>Semi-stedelijke functie zodanig geplaatst en ingepast dat ze de recreatieve beleving niet frustreren.</p></div></div><div class="item"><div class="nummer"><p>–</p></div><div class="inhoud"><p>Aantrekkelijke beleving van het aangrenzende stedelijk gebied.</p></div></div></div><div class="nummering_1"><p>Stedelijk gebied:</p><div class="item"><div class="nummer"><p>–</p></div><div class="inhoud"><p>Behouden van de unieke bestaande stedelijke kwaliteiten met aandacht voor o.a. cultuurhistorie en identiteit, aanbod voorzieningen, functiemenging.</p></div></div><div class="item"><div class="nummer"><p>–</p></div><div class="inhoud"><p>Ruimte voor het ontwikkelen van nieuwe stedelijke functies.</p></div></div><div class="item"><div class="nummer"><p>–</p></div><div class="inhoud"><p>Zorg voor een gezonde, veilige en aantrekkelijke leefomgeving, die onder meer bijdraagt aan het voorkomen van leegstand.</p></div></div><div class="item"><div class="nummer"><p>–</p></div><div class="inhoud"><p>Klimaatbestendige leefomgeving met o.a. ruimte voor wateropvang en toepassing van duurzame energieproductie en energiebesparing.</p></div></div><div class="item"><div class="nummer"><p>–</p></div><div class="inhoud"><p>Inrichting die rekening houdt met demografische ontwikkelingen zoals vergrijzing (levensloopbestendig) en anticipeert op groei danwel krimp op de langere termijn.</p></div></div><div class="item"><div class="nummer"><p>–</p></div><div class="inhoud"><p>Benutten van mogelijkheden voor efficiënt en/of meervoudig ruimtegebruik en functiemenging.</p></div></div><div class="item"><div class="nummer"><p>–</p></div><div class="inhoud"><p>Gedifferentieerd aanbod van woningen en woonmilieus.</p></div></div><div class="item"><div class="nummer"><p>–</p></div><div class="inhoud"><p>Goede bereikbaarheid via de meest schone en ruimte-efficiënte vervoerswijzen in de woonomgeving.</p></div></div><div class="item"><div class="nummer"><p>–</p></div><div class="inhoud"><p>Goede toegankelijkheid van voorzieningen, woningen en openbare ruimte.</p></div></div><div class="item"><div class="nummer"><p>–</p></div><div class="inhoud"><p>Voldoende groen en water in de leefomgeving.</p></div></div><div class="item"><div class="nummer"><p>–</p></div><div class="inhoud"><p>Recreatieve en culturele voorzieningen op bereikbare afstand.</p></div></div><div class="item"><div class="nummer"><p>–</p></div><div class="inhoud"><p>Stedelijk/dorps landschap met goede combinaties van ‘oud’ en ‘nieuw’.</p></div></div><div class="item"><div class="nummer"><p>–</p></div><div class="inhoud"><p>Sociaal veilig.</p></div></div><div class="item"><div class="nummer"><p>–</p></div><div class="inhoud"><p>Uitnodigend voor opbouw en versterken sociaal netwerk op wijk- en kernniveau.</p></div></div></div><p>Voor verschillende typen en schalen projecten is er vanuit de provincie ondersteuning mogelijk en kan ruimtelijk ontwerp worden ingezet. Met de inzet van ontwerpend onderzoek, creatieve verbeeldingskracht en innovatief ondernemerschap worden innovatieve oplossingen verkend. Voor grootschalige projecten kan een kwaliteitsteam voor de duur van het project worden ingesteld. Voor kleinschalige projecten kunnen de ervenconsulenten en de landschapscoördinatoren een rol spelen, die verbonden zijn aan MooiSticht respectievelijk Landschap Erfgoed Utrecht. Daarnaast beschikken we over diverse handreikingen en kwaliteitsgidsen die hierin kunnen ondersteunen, zoals de Kwaliteitsgids voor de Utrechtse Landschappen, de Cultuurhistorische Atlas van de provincie Utrecht, milieukwaliteitsprofielen en handreikingen voor bijvoorbeeld ruimte voor ruimte en buitenplaatsen. En de ondersteuning vindt vanzelfsprekend ook plaats via het IFL en het beschreven overleg. We hebben daarnaast een onafhankelijk Adviseur Ruimtelijke Kwaliteit (PARK) die op elk schaalniveau advies uit kan brengen en een Provinciale Commissie Leefomgeving (PCL) die over actuele thema’s adviseert. Ook voor de ontwikkeling van programma’s voor realisatie van de Omgevingsvisie kan ruimtelijke ontwerp een rol spelen. Niet alleen vanuit de provincie zelf, maar ook in samenwerking met met ontwerpers uit andere overheden, kennisinstituten, de markt en gebruik makend van de advieskracht van PARK, PCL en anderen.</p></section><section class="geen"><p class="heading_2" id="d13e5627"><span class="nummer">6.4.</span>Regionaal programmeren</p><p>Een bijzondere vorm van samenwerken is regionaal programmeren. Dit is een gezamenlijk proces van gemeenten (regio) en provincie om te komen tot locatiekeuzes voor en realisatie van de opgaven. Vanaf de start werken we actief samen om locaties te vinden en participeert de provincie actief (al of niet in een regisserende rol). Dit komt in plaats van beoordeling achteraf van locaties die gemeenten inbrengen. We zien het proces van regionaal programmeren als een continue cyclus; we komen tot gezamenlijke afspraken en op basis van monitoring en evaluatie kan de programmering worden bijgesteld. Wij verwachten dat die bijstelling ongeveer jaarlijks zal plaatsvinden.</p><p>Regionaal programmeren kan een instrument zijn voor diverse beleidsterreinen. We starten met regionaal programmeren voor woningbouw en werklocaties, op basis van een door Provinciale Staten vastgesteld kader. Het proces om te komen tot een goede set aan regionale programmeringsafspraken zal bestaan uit veelvuldig overleg en afstemming tussen gemeenten en provincie. Daarnaast zullen ook andere stakeholders (corporaties, marktpartijen) worden betrokken. Regionale programmering voor woningbouw is een instrument waarmee kan worden gestuurd op een bouwprogramma van voldoende omvang en een voldoende voorraad plannen in de juiste fase van ontwikkeling voor zowel korte, middellange als lange termijn, zodat een ‘continue bouwstroom’ gerealiseerd kan worden. Daarnaast willen wij er op sturen dat tenminste de helft van het aantal te bouwen woningen behoort tot het betaalbare segment, en dat er ook primair gekeken wordt naar de binnenstedelijke mogelijkheden en de mogelijkheden bij knooppunten (basisprincipes verstedelijking). We hebben de ambitie dat alle nieuwe woningen energieneutraal en klimaatadaptief gebouwd worden. In de regionale programmering voor woningbouw worden tevens eenmalige kleinschalige uitbreidingen van kernen voor lokale vitaliteit opgenomen, maar deze locaties worden verder niet regionaal afgestemd. Voorts vragen wij om inzicht te geven in de samenhang tussen de regionale programmering voor woningbouw en die voor andere beleidsthema’s, zoals werken, bereikbaarheid, duurzame energieopwekking, groen en recreatie etc.</p><p>Voor bedrijventerreinen hebben we ambities op het gebied van herstructurering en efficienter ruimtegebruik op bestaande terreinen en op het gebied van duurzaamheid en circulariteit.</p><p>Regionaal programmeren gaan we uitvoeren op basis van de Omgevingsverordening en nadere kaderstelling per regio over onder andere de kwantitatieve bandbreedte per (sub)regio en tijdsperiode als basis voor de programmering. Voor het borgen van de resultaten van regionaal programmeren, leggen wij dit vast in een provinciaal programma. In dat programma worden de voor de provincie relevante uitkomsten van de regionale programmering opgenomen en eventueel wordt nader uitgewerkt hoe we initiatieven en gemeenten bij de realisering van woningbouw willen faciliteren. Denk aan het huidige programma Binnenstedelijke Ontwikkeling.</p></section><section class="geen"><p class="heading_2" id="d13e5642"><span class="nummer">6.5.</span>Uitvoeren via Omgevingsverordening en programma’s</p><p>We vinden duidelijkheid belangrijk. De Omgevingsvisie vormt daarom een samenhangend geheel met de Omgevingsverordening die gelijktijdig is opgesteld en de, deels nog op te stellen, programma’s. Daarnaast beschikken wij over ander instrumentarium om ons provinciaal belang indien nodig te behartigen.</p><section class="geen"><p class="heading_3" id="d13e5651">Omgevingsverordening</p><p>De Omgevingsverordening bevat op provinciaal niveau regels voor de fysieke leefomgeving. Hiermee zorgt de Omgevingsverordening ervoor dat de doelen en het beleid uit de provinciale Omgevingsvisie en de programma’s doorwerken naar derden. We stellen alleen regels als sprake is van een wettelijke taak of provinciaal belang en regels onvermijdelijk zijn. Onze Omgevingsverordening is compact, samenhangend en eenduidig en bovendien digitaal en objectgericht. Voor de verbeelding van de objecten in deze visie vallen we dan ook waar mogelijk terug op de verbeelding in de verordening. De Omgevingsverordening is gelijktijdig met de visie opgesteld.</p></section><section class="geen"><p class="heading_3" id="d13e5658">Programma’s</p><p>In de Omgevingsvisie staat onze ambitie gericht op onze toekomst in 2050 en met meetbare (tussen)doelen. We formuleren wat we in 2025 / 2030 / 2040 op zijn minst bereikt moeten hebben om die ambitie te verwezenlijken. In de visie leggen we niet vast hoe we de doelen precies gaan bereiken. Dit doen we via programma’s. Programma’s in de Omgevingswet worden volgens de wet vastgesteld door Gedeputeerde Staten en bevatten voor een of meer onderdelen van de fysieke leefomgeving een uitwerking van het te voeren beleid voor de ontwikkeling, het gebruik, het beheer, de bescherming of het behoud daarvan en maatregelen om aan een of meer omgevingswaarden te voldoen of een of meer andere doelstellingen voor de fysieke leefomgeving te bereiken.</p><div class="nummering_1"><p>De provincie is als uitwerking van Europese richtlijnen verplicht de volgende programma’s op te stellen (waarbij de term plan ook voor een programma wordt gebruikt):</p><div class="item"><div class="nummer"><p>–</p></div><div class="inhoud"><p>Actieplan geluid (artikel 3.8, lid 1 Omgevingswet): in ieder geval voor provinciale wegen en waar relevant ook voor regionale spoorwegen en luchthavens;</p></div></div><div class="item"><div class="nummer"><p>–</p></div><div class="inhoud"><p>Regionaal waterprogramma (artikel 3.8, lid 2 Omgevingswet);</p></div></div><div class="item"><div class="nummer"><p>–</p></div><div class="inhoud"><p>Beheerplannen voor Natura 2000-gebieden (artikel 3.8, lid 3 Omgevingswet);</p></div></div><div class="item"><div class="nummer"><p>–</p></div><div class="inhoud"><p>Programma voor dreigende overschrijding van de omgevingswaarde voor zwaveldioxide of stikstofoxiden (artikel 3.10 Omgevingswet in samenhang met artikel 4.1 Besluit kwaliteit leefomgeving). Dit wordt, gezien de huidige waarden niet voorzien in Utrecht voor de komende jaren.</p></div></div></div><p>Voor deze verplichte programma’s is de uniforme openbare voorbereidingsprocedure is van toepassing (ontwerp ter visie leggen).</p><p>Overige programma’s zijn onverplicht. De totstandkoming en vaststellingsprocedure is daarmee ook aan het provinciebestuur. Programma’s zijn zelfbindend. Afspraken met andere partijen kunnen vastgelegd worden in interbestuurlijke programma’s, waarbij elke partij zich bindt aan de eigen inzet en partijen samen zich binden aan de gezamenlijke ambitie. Uitwerking in programma’s kan leiden tot bijstelling van de Omgevingsverordening.</p><div class="box"><p class="box_kop">Provinciale instrumenten in de Omgevingswet</p><div class="nummering_1"><p>Om de Omgevingswet uit te voeren heeft een provincie vijf instrumenten tot haar beschikking:</p><div class="item"><div class="nummer"><p>1.</p></div><div class="inhoud"><p>Omgevingsvisie</p><p>Op grond van de Omgevingswet is een provincie verplicht om voor haar grondgebied één omgevingsvisie vast te stellen. Een omgevingsvisie is een politiek-bestuurlijk document dat een integrale visie inhoudt voor de ontwikkeling van de fysieke leefomgeving op de lange termijn. De omgevingsvisie komt in plaats van de huidige structuurvisie, delen van de natuurvisie, provinciale waterplannen, verkeers- en vervoerplannen en milieubeleidsplannen.</p></div></div><div class="item"><div class="nummer"><p>2.</p></div><div class="inhoud"><p>Programma</p><p>In de omgevingsvisie kan worden vermeld hoe de uitwerking en uitvoering door een provincie zal worden vormgegeven, waarbij Programma’s kunnen worden aangekondigd of tegelijkertijd met de visie worden uitgebracht. Deze Programma’s zijn meer uitvoeringsgericht en richten zich op de kortere termijn. Indien nodig met een programmatische aanpak.</p></div></div><div class="item"><div class="nummer"><p>3.</p></div><div class="inhoud"><p>Omgevingsverordening</p><p>In een omgevingsverordening brengt een provincie haar regels voor de fysieke leefomgeving bijeen in één gebiedsdekkende regeling. De Omgevingswet beoogt tot een bundeling te komen van de verschillende provinciale verordeningen die er momenteel zijn. Dat zorgt ervoor dat de regelgeving inzichtelijk en samenhangend is. Bovendien maakt het de naleving gemakkelijker.</p></div></div><div class="item"><div class="nummer"><p>4.</p></div><div class="inhoud"><p>Omgevingsvergunning</p><p>Burgers, bedrijven en overheden kunnen toestemming vragen om activiteiten waarvoor een provincie bevoegd gezag is in de fysieke leefomgeving te mogen uitvoeren door het aanvragen van een Omgevingsvergunning. De toetsing is zo eenvoudig mogelijk en houdt, als dat nodig is, rekening met algemeen geldende regels.</p></div></div><div class="item"><div class="nummer"><p>5.</p></div><div class="inhoud"><p>Projectbesluit</p><p>Een projectbesluit kan gebruikt worden voor ingrijpende en ingewikkelde projecten waarbij een provinciaal belang speelt. Bijvoorbeeld de aanleg van een provinciale weg, windmolenpark of natuurgebied.</p></div></div></div><div class="figuur geen" style="width: 100%"><img class="figuur" src="../media/081.png" width="100%" alt=""></img><p class="bijschrift">De vijf instrumenten in de Omgevingswet (bron: Rijksoverheid, bewerking provincie Utrecht, 2019)</p></div></div></section><section class="geen"><p class="heading_3" id="d13e5738">Overige wettelijke instrumenten</p><div class="nummering_1"><p>Naast de Omgevingsverordening en programma’s biedt de Omgevingswet ons ook de volgende instrumenten voor de uitvoering van ons Omgevingsbeleid en de borging van het provinciaal belang:</p><div class="item"><div class="nummer"><p>–</p></div><div class="inhoud"><p>Omgevingsvergunning: Burgers, bedrijven en overheden kunnen toestemming vragen om activiteiten waarvoor een provincie bevoegd gezag is in de fysieke leefomgeving te mogen uitvoeren door het aanvragen van een Omgevingsvergunning. De toetsing is zo eenvoudig mogelijk en houdt, als dat nodig is, rekening met algemeen geldende regels.</p></div></div><div class="item"><div class="nummer"><p>–</p></div><div class="inhoud"><p>Indienen zienswijze: via een zienswijze geven wij een eerste formele reactie op een omgevingsplan. Het indienen van een zienswijze is een noodzakelijke voorwaarde voor het op een later tijdstip kunnen geven van een reactieve interventie. Wij zullen een zienswijze indienen indien er naar onze mening sprake is van een strijdigheid van (een gedeelte van) het omgevingsplan met de Omgevingsverordening.</p></div></div><div class="item"><div class="nummer"><p>–</p></div><div class="inhoud"><p>Instructie: Hiermee hebben Gedeputeerde Staten de bevoegheid de gemeenteraad te verplichten – binnen een daarbij te bepalen termijn – een omgevingsplan vast te stellen of te herzien overeenkomstig de bij de instructie gegeven voorschriften.</p></div></div><div class="item"><div class="nummer"><p>–</p></div><div class="inhoud"><p>Reactieve interventie: Indien een plan in strijd is met onze Omgevingsverordening kunnen Gedeputeerde Staten een reactieve aanwijzing geven. Hiermee wordt geïntervenieerd in de gemeentelijke procedure en treedt (een gedeelte van) het plan niet in werking.</p></div></div><div class="item"><div class="nummer"><p>–</p></div><div class="inhoud"><p>Projectbesluit: Een projectbesluit is beschikbaar voor voor fysiek of bestuurlijk ingrijpende en ingewikkelde projecten waarbij een provinciaal belang speelt. Bijvoorbeeld de aanleg van een provinciale weg, windmolenpark of natuurgebied. Doel van het projectbesluit is om dit soort procedures sneller en beter te laten verlopen. Als een project bijvoorbeeld in strijd is met een omgevingsplan, bestaat de mogelijkheid om van het omgevingsplan af te wijken. Net als bij het vaststellen van een omgevingsvisie, omgevingsplan of programma moeten overheden bij een projectbesluit aangeven hoe zij participatie hebben ingericht.</p></div></div></div><p>Het projectbesluit bevat juridisch bindende regels over het gebruik van een concreet gebied en de zich daarin bevindende bouwwerken. Een projectbesluit wordt vastgesteld door Gedeputeerde Staten. Voor provinciale belangen stellen wij een projectbesluit vast als gemeenten dit verzoeken of als wij onze verantwoordelijkheid moeten nemen. Bij een projectbesluit voor (provinciale) infrastructuur volgen wij een proces met een brede verkenning, een variantenanalyse en vervolgens een tracékeuze.</p></section><section class="geen"><p class="heading_3" id="d13e5773">Omgevingswaarden</p><p>De provincie is op grond van de Omgevingswet verplicht om omgevingswaarden vast te stellen voor regionale waterkeringen en overstromingsrisico's voor in de Omgevingsverordening aangewezen gebieden. Wij kiezen er voor om vooralsnog geen andere omgevingswaarden vast te stellen. Wij denken dat de opgenomen doelstellingen via andere instrumenten goed te realiseren zijn en zien we geen noodzaak tot dit instrument. De realisatie van de doelstellingen wordt gemonitord en als er aanleiding ontstaat om alsnog omgevingswaarden vast te zetten, dan zullen wij dit meenemen bij een herziening van de Omgevingsverordening.</p><div class="box"><p class="box_kop">Gebiedsgerichte uitwerking NOVI</p><div class="intro"><p class="intro">De Nationale Omgevingsvisie (NOVI) is zelfbindend voor het Rijk, terwijl de opgaven in Nederland vragen om een breed gedragen inzet van alle overheden en het maken van samenwerkingsafspraken. In de landsdelige Omgevingsagenda’s, NOVI-gebieden en gezamenlijke Rijk-regioprogramma’s worden de nationale, provinciale en gemeentelijke opgaven en ambities op elkaar aangesloten.</p></div><p class="tussenkop">Omgevingsagenda landsdeel Noordwest</p><p class="box">Rijk en partijen in landsdeel Noordwest hebben afgesproken om een gezamenlijke Omgevingsagenda voor het grondgebied van de provincies Noord-Holland, Utrecht en Flevoland op te gaan stellen. Momenteel lopen er in de provincie Utrecht al verschillende trajecten die bouwstenen opleveren voor deze Omgevingsagenda, zoals de Verstedelijkingsstrategie voor de Metropoolregio Utrecht. Medio 2020 besluiten de bestuurlijke partners wanneer en op welke wijze deze lopende trajecten in een Omgevingsagenda Noordwest terecht komen.</p><p class="tussenkop">NOVI-gebieden</p><p class="box">NOVI-gebieden zijn gebieden met essentiële, complexe en urgente opgaven met een nationaal belang waar samenwerking tussen alle overheidslagen noodzakelijk is om succesvol antwoord te geven op de opgaven. Aan NOVI-gebieden kunnen verschillende instrumenten worden verbonden. Denk aan bestuurlijke samenwerking, kennis, wet- en regelgeving, beleidsinzet en financiën. Vanuit de provincie Utrecht is er bij het Rijk voor gepleit om het Groene Hart en het gebied aan de zuidoostkant van de stad Utrecht als zodanig te benoemen.</p><p class="tussenkop">Gezamenlijke Rijk-regioprogramma’s</p><p class="box">Binnen de provincie Utrecht lopen verschillende Rijk-regioprogramma’s bijvoorbeeld het programma U Ned (MIRT), de Ruimtelijk Economische Ontwikkelstrategie (Noordelijke en Zuidelijke Randstad en Brainport Eindhoven), de Woondeal regio Utrecht, de Regio Deals bodemdaling Groene Hart en Foodvalley en de wijkaanpak voor Overvecht, Bateau en Vollenhove. En ook het Deltaprogramma, het Hoogwaterbeschermingsprogramma, de Erfgoed Deal, de nominatiedossiers UNESCO Werelderfgoed Hollandse Waterlinies en Neder-Germaanse Limes en het Interbestuurlijk Programma Vitaal Platteland.</p><div class="figuur geen" style="width: 100%"><img class="figuur" src="../media/082.png" width="100%" alt=""></img><p class="bijschrift">De nationale, provinciale en gemeentelijke overheden werken aan gezamenlijke opgaven en brengen hierbij hun eigen instrumenten in (bron: Ontwerp NOVI, BZK, 2019)</p></div></div></section><section class="geen"><p class="heading_3" id="d13e5803">Beleidsinstrumenten</p><div class="nummering_1"><p>Naast de Omgevingsverordening zijn er aanvullende beleidsinstrumenten voor uitvoering van Omgevingsbeleid en de borging van het provinciaal belang:</p><div class="item"><div class="nummer"><p>1.</p></div><div class="inhoud"><p>Aanvullend op de regels die doorwerken vanuit de Omgevingsverordening kunnen gemeenten en waterschappen in hun <span class="onderstreept">juridische instrumenten</span> aanvullende regels stellen. Deze kunnen ook gekoppeld zijn aan een gezamenlijke programma waarin de provincie deelnemer is. Vanuit vergunningverlening, toezicht en eventueel handhaving kunnen de regels worden toegepast en naleving worden bereikt.</p></div></div><div class="item"><div class="nummer"><p>2.</p></div><div class="inhoud"><p>Gedeputeerde Staten kunnen <span class="onderstreept">beleidsregels</span> vaststellen die aangeven hoe een bepaalde bevoegdheid zal worden uitgevoerd.</p></div></div><div class="item"><div class="nummer"><p>3.</p></div><div class="inhoud"><p><span class="onderstreept">Financieel-economische instrumenten</span> zoals subsidies of eventueel heffingen kunnen worden ingezet om gewenste ontwikkelingen te stimuleren of om ongewenste ontwikkelingen tegen te gaan.</p></div></div><div class="item"><div class="nummer"><p>4.</p></div><div class="inhoud"><p><span class="onderstreept">Informatie- en communicatieinstrumenten</span> kunnen worden ingezet vanuit participatie om onze plannen te verbeteren of om het gedrag van stakeholders te beïnvloeden, bijvoorbeeld door het geven van voorlichting of het creeëren van draagvlak.</p></div></div><div class="item"><div class="nummer"><p>5.</p></div><div class="inhoud"><p><span class="onderstreept">Fysieke instrumenten</span> kunnen worden ingezet, bijvoorbeeld via faciliterende voorzieningen. Dit kan bijvoorbeeld inhouden dat de provincie parkeerplaatsen aanlegt op plekken waar recreatie gestimuleerd wordt en parkeerplaatsen sluit op plaatsen waar een lagere recreatiedruk wenselijk is.</p></div></div></div><p>Bij de uitvoering van het omgevingsbeleid gaan we uit van regionale afstemming. Dit betekent dat we met alle partners binnen een bepaald gebied afstemmen wie welke instrumenten in zet om onze gezamenlijke doelstellingen te realiseren. Deze gebiedsgerichte keuzes maken we op regionaal niveau, samen met regionale partijen, waarbij alle relevante belangen betrokken worden en zorgvuldig tegen elkaar afgewogen worden en dat we gezamenlijk toekomstgerichte en toekomstbestendige keuzes maken.</p></section></section><section class="geen"><p class="heading_2" id="d13e5850"><span class="nummer">6.6.</span>Flexibiliteit in beleid</p><p>We willen dat onze Omgevingsvisie en Omgevingsverordening en de bijbehorende programma’s actueel zijn en dat ze voldoen aan de wensen van de samenleving en onze samenwerkingspartners. Ook willen we dat ze meebewegen met maatschappelijke veranderingen. Hierop richten we ons proces voor de totstandkoming van de Omgevingsvisie én het proces voor actualisatie na de vaststelling van de Omgevingsvisie. We kijken ver vooruit naar de opgaven die voor ons liggen en met die kennis nemen we steeds op tijd de maatregelen die op dat moment nodig en betaalbaar zijn. Daarbij zorgen we ervoor dat we steeds ﬂexibel en adaptief kunnen inspelen op nieuwe kansen en inzichten en maatschappelijk urgente vraagstukken. Soms zullen we voor structurele oplossingen kiezen en soms voor tijdelijke.</p><p>Omdat we niet elke ontwikkeling kunnen voorzien, bevat onze Omgevingsverordening flexibiliteitsbepalingen. Er is allereerst een ontheffing mogelijk van instructieregels. Deze is bedoeld voor situaties waarbij het belang van de regel niet in een redelijke verhouding staat tot het effect. Daarvan kan sprake zijn als ontwikkelingen in de fysieke leefomgeving redelijkerwijs niet waren te voorzien. Een ontheffing kan bijvoorbeeld worden toegepast om ontwikkelingen met behulp van maatwerkoplossingen of innovatieve initiatieven in overeenstemming te brengen met de belangen die met de regel worden beschermd. Een ontheffing kan bijvoorbeeld ook worden toegepast op basis van een integrale afweging van provinciale belangen wanneer blijkt dat een bepaald plan of project bijdraagt aan een aantal provinciale belangen, maar dat een enkel provinciaal belang een belemmering vormt voor de realisatie van zo’n plan of project (“plussen en minnen-afweging”). Aan de ontheffing kunnen voorschriften worden verbonden ter bescherming van het oorspronkelijk beoogde doel van de instructieregel.</p><p>Naast instructieregels bevat de Omgevingsverordening ook algemene regels. Het kan zijn dat een kansrijk plan of project niet gerealiseerd kan worden omdat algemene regels uit deze verordening daarvoor een belemmering vormen. Gedeputeerde Staten kunnen van een algemene regel afwijken als die voor een belanghebbende gevolgen zou hebben die niet in verhouding staan tot het doel dat met de algemene regel wordt nagestreefd. Gedeputeerde Staten kunnen dan na integrale weging van de betrokken provinciale belangen een omgevingsvergunning verlenen waarmee wordt afgeweken van die regels. Aan de Omgevingsvergunning kunnen voorschriften worden verbonden ter bescherming van het oorspronkelijk beoogde doel van de algemene regel.</p><p>Niet elke ontwikkeling kan zomaar plaats vinden in onze provincie, terwijl een ontwikkeling vanuit bijvoorbeeld innovatief oogpunt wel gewenst kan zijn. Hiervoor bieden wij <span class="vet">experimenteerruimte</span>. In gebieden die aangewezen zijn als experimenteerruimte, hanteren wij een specifiekere, vrijere regulering, zowel gericht de rolverdeling en samenwerking tussen overheden, als op ruimte bieden aan innovaties, lokale initiatieven en andere afwegingen. Vrije regulering betekent dat we (een deel van) de instructieregels uit de Omgevingsverordening buiten werking stellen. Het doel hiervan is om samen met partners lastige (fysieke) omgevingsvraagstukken een stap verder brengen. We vragen wel een alternatief voor de instructieregels, te weten een kwalitatief afwegingskader. Onderwerpen die wij in deze Omgevingsvisie belangrijk vinden, en leidende thema’s zoals gezondheid, veiligheid en circulariteit, vinden wij ook bij dit te ontwikkelen alternatief belangrijk. We hebben twee experimenteergebieden aangewezen in de Structuurvisie en die handhaven we in de Omgevingsvisie: Eiland van Schalkwijk en Utrecht Science Park (inclusief de satellietlocatie in Bilthoven). Het Eiland van Schalkwijk is ook opgenomen in de Omgevingsverordening. Voor het Eiland van Schalkwijk is een Koersdocument opgesteld waar gemeente en provincie hun handtekening onder hebben gezet. Later is ook het Waterschap aangesloten. Binnen de kaders van het Koersdocument zijn ruimtelijke ontwikkelingen mogelijk en wordt de omgevingskwaliteit geborgd. Dit Koersdocument Eiland van Schalwijk is als bijlage aan de Omgevingsverordening verbonden. Voor het Utrecht Science Park is nog geen kwaliteitskader ontworpen wat (een deel van) de instructieregels vervangt.</p><p>De experimenteerruimte biedt de mogelijkheid om op een innovatieve manier ‘uitnodigingsplanologie’ te bedrijven: planologie die redeneert vanuit de plek. Experimenteerruimte kan ook helpen bij de transities voor energie, bodemdaling en landbouw en voor een problematiek als stikstof- of CO<span class="subscript">2</span>-uitstoot. Ook dan is gezamenlijke kaderstelling, als alternatief voor een deel van de regels uit de Omgevingsverordening, nodig. Als uitgangspunt voor het gezamenlijk op te stellen kader gelden voor ons mede de algemene noties over duurzaamheid en omgevingskwaliteit uit deze Omgevingsvisie. Het gaat ons er hierbij om dat belangen in een gebied bij elkaar worden gebracht en dat gezamenlijk nagedacht gaat worden over de kwaliteiten van een gebied en wat er voor nodig is om een gebied een goede toekomst te gunnen. Voor die gebieden waarvoor een gezamenlijk kader is opgesteld, kunnen Gedeputeerde Staten het artikel ‘experimenteerruimte’ uit de Omgevingsverordening van toepassing verklaren.</p></section><section class="geen"><p class="heading_2" id="d13e5873"><span class="nummer">6.7.</span>Monitoring en evaluatie</p><p>Voor ﬂexibel en adaptief Omgevingsbeleid is het cruciaal dat we de effecten van beleid monitoren. Monitoring en evaluatie vormt een belangrijk onderdeel van de realisatie van de Omgevingsvisie. De lange looptijd van de Omgevingsvisie vraagt om regelmatige monitoring en evaluatie van de visie. Ook geeft de Omgevingsvisie veel ruimte aan partijen om initiatieven te ontplooien binnen de kaders van de visie. Flexibele en adaptieve sturing is nodig in verband met onzekere toekomstige ontwikkelingen en de afhankelijkheid van andere partijen om doelen te bereiken. Evaluatie en monitoring van beleid is essentieel om te bepalen of de verschillende doelstellingen gedurende de looptijd van de visie nog kunnen worden bereikt, en wat de effecten van het beleid zijn. Dit biedt een basis om in de loop van de tijd, indien nodig, extra maatregelen te nemen.</p><div class="figuur geen" style="width: 100%"><img class="figuur" src="../media/083.png" width="100%" alt=""></img><p class="bijschrift">De beleidscyclus (bron: Omgevingsbesluit, Rijksoverheid, juli 2018)</p></div><p>We sluiten aan bij de beleidscyclus zoals opgenomen in de Omgevingswet. De Omgevingsvisie wordt maximaal eenmaal per coalitieperiode (eenmaal per vier jaar) herzien. We monitoren jaarlijks het doelbereik van de beleidsdoelen als uitwerking van de provinciale belangen uit de Omgevingsvisie. Indien dit aanleiding geeft tot actie, dan zal dit verlopen via de programma’s of onze andere instrumenten. Ook kan dit aanleiding zijn voor een aanpassing bij de vierjaarlijkse herijking. De Omgevingsverordening herzien we zo vaak als nodig, wij verwachten dat dit gemiddeld één keer per jaar zal zijn. De programma’s worden tweejaarlijks op basis van de monitoring herzien. Naast het monitoren van doel- en effectbereik, is het ook van belang de werking van ons Omgevingsbeleid regelmatig te evalueren om zo de werking te kunnen verbeteren. De resultaten hiervan kunnen effect hebben op het gehele samenhangende pakket van visie, verordening en programma’s.</p><p>Voor de Omgevingsvisie is nog geen eigen monitor ontwikkeld. Dit zal de komende periode ontwikkeld worden met als beoogd doel om eind 2020 een monitoringspplan voor de Omgevingsvisie in concept klaar te hebben. We werken aan een monitor op basis van de prioritaire beleidsthema’s uit de visie, waarin doelstellingen vertaald zijn naar beleidsindicatoren. Hiervoor zal zoveel mogelijk gebruik worden gemaakt van bestaande (beleids-) monitors. De monitoring (en evaluatie) van de Omgevingsvisie zal afgestemd worden op de bestaande monitors en de monitors van de (nog op te stellen) programma’s. De programma’s moeten binnen 2 jaar na vaststelling van de Omgevingsvisie vastgesteld zijn. In deze programma’s worden de doelen, de realisatie met tijdspad en de monitoring concreter uitgewerkt. Getracht wordt om zoveel mogelijk de monitoring van de Omgevingsvisie te laten voeden door de monitoring die in het kader van een programma wordt uitgevoerd.</p></section><section class="geen"><p class="heading_2" id="d13e5890"><span class="nummer">6.8.</span>Vergunningverlening, toezicht en handhaving</p><div class="nummering_1"><p>Om onze doelen uit deze visie te realiseren kunnen we Vergunningverlening, Toezicht en Handhaving (VTH) inzetten als juridisch beleidsinstrument. Dit vormt dan een deel van ons instrumentatrium, waarbij het belang ervan per thema sterk kan verschillen. Met vergunningverlening wordt de schaarse gebruiksruimte verdeeld. Adequaat toezicht borgt dat door naleving van voorschriften inhoudelijke doelstellingen kunnen worden bereikt. Met handhaving van de voorschriften blijft de overheid geloofwaardig en wordt een gelijk speelveld voor initiatiefnemers geborgd. Met vergunningverlening, toezicht en handhaving kunnen we het realiseren van inhoudelijke doelen, zoals een betere leefomgeving, sterk ondersteunen. In dit kader kiezen we voor:</p><div class="item"><div class="nummer"><p>–</p></div><div class="inhoud"><p>een integrale benadering van vergunningverlening, toezicht en handhaving, dit wil zeggen een heldere verbinding met wat we inhoudelijk willen, vergunningverlening, toezicht en handhaving dat elkaar aanvult en versterkt en bij het uitvoeren van onze taken meer samenwerking met onze partners binnen de verschillende gebieden.</p></div></div><div class="item"><div class="nummer"><p>–</p></div><div class="inhoud"><p>het versterken van de contacten tussen initiatiefnemers en omwonenden en organisaties die opkomen voor de omgevingskwaliteit. Dit met het doel om problemen zoveel mogelijk vooraf in de informele sfeer op te lossen en daarmee tijdrovende formele procedures achteraf te voorkomen.</p></div></div><div class="item"><div class="nummer"><p>–</p></div><div class="inhoud"><p>vergunningverlening, toezicht en handhaving meer gericht op het belang van de bescherming van de fysieke leefomgeving, maar wel rekening houdende met belangen van initiatiefnemers.</p></div></div><div class="item"><div class="nummer"><p>–</p></div><div class="inhoud"><p>het zoveel mogelijk benutten van de eigen verantwoordelijkheid van initiatiefnemers voor de bescherming van de fysieke leefomgeving en die als vertrekpunt te nemen voor ons eigen handelen.</p></div></div></div><p>De rol van VTH kan sterk verschillen. Bij bepaalde thema’s zoals energietransitie of circulaire economie, wordt de inzet van VTH onder de huidige regelgeving vooral bepaald door landelijke regels. Onder de Omgevingswet wordt de eigen beleidsruimte van de provincie vergroot. De rol van landelijke regelgeving blijft hierbij echter redelijk groot. We gaan de mogelijkheden die hierbij ontstaan voor eigen provinciale VTH-beleidsruimte de komende jaren verkennen. Bij veel provinciale programma’s is de eigen VTH-beleidsruimte groter. Met onze partners gaan we in het kader van de programmatische samenwerking afspraken maken over de inzet van VTH als beleidsinstrument. Soms zal de wettelijke basisinzet op VTH al voldoende bijdragen aan het bereiken van de doelen. In een aantal gevallen zal extra VTH-inzet nodig zijn. In die gevallen vullen we dan vanuit de programma’s de opdracht aan de uitvoeringsdiensten aan. We gaan de komende jaren de mogelijkheden die VTH biedt als beleidsinstrument ter ondersteuning van onze omgevingsdoelen nader verkennen.</p><p>De uitspraak van de Raad van State van 29 mei 2019 betekende het einde van het Programma Aanpak Stikstof (PAS), daarmee is de vergunningverlening voor activiteiten die stikstofdepositie veroorzaken tot stilstand gekomen. De stikstofproblematiek stelt Nederland voor een lastige opgave. Ook binnen de provincie Utrecht staat de kwaliteit van de natuur onder druk, en worden maatschappelijke ontwikkelingen geraakt in hun voortgang. Dit vraagt om generieke maatregelen, maar ook om een gebiedsgerichte aanpak. In die gebiedsgerichte aanpak moet de juiste balans gevonden worden tussen de verschillende opgaven. In het bijzonder het robuuster maken van kwetsbare natuurgebieden, het bevorderen van landbouw met minder emissies en het bieden van ruimte voor maatschappelijke en economische ontwikkelingen. Dit kan enkel door met onze partners in de verschillende gebieden samen op te trekken in de stikstofopgave, gekoppeld aan andere opgaven in die gebieden. De urgentie om een gebiedsgerichte aanpak te starten is nu ontstaan vanuit stikstof, maar dient integraal opgepakt te worden met opgaven als bodemdaling, klimaat en de energietransitie. Dit sluit aan bij verschillende onderdelen zoals omschreven in dit hoofdstuk en vraagt om verregaande integratie van diverse programma’s en opgaven in de verschillende deelgebieden. Daarmee vormt de gebiedsgerichte aanpak voor stikstof (wellicht) aanleiding om anders te gaan werken, meer te integreren en daarbij continu, met oog voor de te realiseren doelen, na te denken over de rol en verantwoordelijkheid van de samenwerkende partijen, waaronder de provincie.</p></section><section class="geen"><p class="heading_2" id="d13e5924"><span class="nummer">6.9.</span>Uitvoering geven aan beleid via programma’s</p><p>Wij streven naar een samenhangend pakket van visie, verordening en programma’s. Dat betekent streven naar een beperkt aantal, zo integraal mogelijke, programma’s. Dit betekent ook dat we, waar wenselijk, de wettelijk verplichte programma’s aanvullen met de uitwerking van andere provinciale doelen en belangen. Bij de programma’s maken we een onderscheid aan de hand van de plaats in de beleidscyclus. De visie is geformuleerd op hoofdlijnen. Het beleid wordt waar nodig thematisch verder uitgewerkt in beleidsprogramma’s en uitvoeringsprogramma’s. De beleidsprogramma’s zijn thematisch of bundelen enkele thema’s en geven inhoudelijke verdieping en detaillering aan de hoofdlijnen van beleid in de Omgevingsvisie. De Uitvoeringsprogramma’s geven aan hoe uitvoering wordt gegeven aan de beleidskaders en kunnen thematisch (al dan niet gebundeld) of gebiedsgericht zijn.</p><p>De uitwerking in programma’s is een opgave die op de visie volgt. Vanzelfsprekend beschikken we nu al over diverse documenten die onder de noemer beleidsprogramma’s en uitvoeringsprogramma’s gevat kunnen worden. Deze zijn opgenomen in de uitvoeringstabellen in hoofdstuk 4. Daar kondigen we ook enkele nieuwe programma’s aan. De daar weergegeven programma’s betreft de situatie van dit moment. Bij verdere ontwikkeling hiervan en bij het uitwerken van het streven naar een beperkt aantal, zo integraal mogelijke, programma’s kan dit beeld veranderen.</p><p>Al deze programma’s worden binnen twee jaar na vaststelling van de Omgevingsvisie opgesteld als, opgenomen in, of omgevormd tot programma’s onder de Omgevingswet en gekoppeld aan de Omgevingsvisie. Hiermee wordt tegelijkertijd ook gewerkt aan een logische en transparante structuur voor de programma’s. Voor ieder programma vindt jaarlijkse tot tweejaarlijkse monitoring plaats om te kunnen bepalen of de doelen van de programma’s tijdig worden bereikt. Als dit niet het geval is, passen we de programma’s hierop aan.</p><p>We streven voor de programma’s op termijn naar een beperkt aantal programma’s en zo integraal mogelijke programma’s. Dit betekent bijvoorbeeld dat we waar wenselijk wettelijk verplichte programma’s aanvullen met de uitwerking van andere provinciale doelen en belangen. En dit betekent dat ook interbestuurlijke samenwerkingen (bijvoorbeeld regiodeals) en participatieve of PPS trajecten met gevolgen voor de fysieke leefomgeving hierbinnen vallen. We zullen een werkwijze voor het opstellen en wijzigen van programma’s vast gaan stellen. Belangrijke aspecten zijn het digitaal en objectgericht maken van de programma’s, monitoring en evaluatie. We willen hiermee bereiken dat programma’s zich onderling in een logische, transparante structuur tot elkaar verhouden (thematisch, geografisch, instrumenteel, adressering) en dat duidelijk is met welke lopende of verwachte programma’s rekening gehouden moet worden bij het starten van een nieuw programma.</p><div class="nummering_1"><p>Met deze werkwijze willen wij toegroeien naar beleidsprogramma’s die, thematisch geduid, over de volgende onderwerpen gaan:</p><div class="item"><div class="nummer"><p>–</p></div><div class="inhoud"><p>Milieu en gezondheid;</p></div></div><div class="item"><div class="nummer"><p>–</p></div><div class="inhoud"><p>Recreatie en toerisme;</p></div></div><div class="item"><div class="nummer"><p>–</p></div><div class="inhoud"><p>Bodem en water;</p></div></div><div class="item"><div class="nummer"><p>–</p></div><div class="inhoud"><p>Duurzame energie;</p></div></div><div class="item"><div class="nummer"><p>–</p></div><div class="inhoud"><p>Wonen en werken;</p></div></div><div class="item"><div class="nummer"><p>–</p></div><div class="inhoud"><p>Bereikbaarheid;</p></div></div><div class="item"><div class="nummer"><p>–</p></div><div class="inhoud"><p>Landschap, cultuur en erfgoed;</p></div></div><div class="item"><div class="nummer"><p>–</p></div><div class="inhoud"><p>Landelijk gebied / natuur en landbouw.</p></div></div></div><p>Diverse thema’s, zoals innovatie, gezondheid, veiligheid, natuurinclusief ontwikkelen, circulariteit en klimaatbestendigheid, komen terug in elk programma. In de uitvoering streven we naar gebiedsgerichte verbinding tussen de thema’s.</p></section></section></body></html>