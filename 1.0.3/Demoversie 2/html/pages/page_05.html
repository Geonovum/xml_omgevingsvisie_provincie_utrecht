
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Visie</title></head><body><section class="geen"><p class="heading_1" id="d13e319"><span class="nummer">2.</span>Visie</p><div class="intro"><p class="intro">Wij willen dat de provincie Utrecht het groene, gezonde en slimme middelpunt van Nederland blijft, ook in 2050. Daarbij staan we voor een flinke uitdaging: het aantal inwoners, woningen, banen en verplaatsingen groeit fors. Het grondgebied is te klein om al deze ruimtevragers los van elkaar een plek te bieden. Onze grootste opgave is daarmee de vraag hoe wij de verschillende functies ruimtelijk met elkaar kunnen combineren. Ook zal het nodig zijn om prioriteiten te stellen en keuzes te maken. Niet alles kan altijd en overal. In dit hoofdstuk positioneren wij eerst onze provincie binnen Nederland en Europa. Vervolgens schetsen we de hoofdlijnen van onze visie op Utrecht in 2050. Dit doen wij aan de hand van keuzes op zeven beleidsthema’s. Hierbij brengen wij ook de relevante Utrechtse kwaliteiten en opgaven in beeld.</p></div><section class="geen"><p class="heading_2" id="d13e329"><span class="nummer">2.1.</span>Kwaliteiten, opgaven en positionering Utrecht</p><p>Wanneer we naar de provincie Utrecht vanuit de lucht kijken, dan valt de grote variatie aan ruimtelijke functies op (zie kaart 2: Utrechtse kwaliteiten). Al deze functies hebben door de eeuwen heen gezorgd voor een divers en veelkleurig landschap van hoge kwaliteit. Rivieren, kanalen, regionale watersystemen, energievoorzieningen, steden, dorpen, sporen, wegen, recreatieterreinen, natuurgebieden en landbouwgronden wisselen elkaar af. Niet zichtbaar, maar net zo goed van belang is de (diepe) ondergrond. Deze bevat een groot aantal ruimtelijke functies, denk aan: grondwaterwinning voor drinkwater, warmte-koudeopslag en aardwarmte, funderingen, tunnels, kabels, leidingen en archeologisch erfgoed.</p><p>Het ruimtegebruik is telkens aangepast aan de wensen van die tijd. Met respect voor de bestaande Utrechtse kwaliteiten moeten we ook de komende tijd weer een antwoord vinden op omvangrijke, complexe en urgente opgaven. Daarbij gaat het om afname van bodem-, water- en milieukwaliteit; klimaatverandering; transitie naar een nieuw energiesysteem; forse behoefte aan wonen en werken; toename van mobiliteit; druk op landschap, erfgoed, natuur en biodiversiteit en grote verandering van landbouw. Zeker aan de Zuidoostzijde van de stad Utrecht en in het Groene Hart speelt een grote stapeling van opgaven.</p><p>Utrecht vervult als centraal gelegen provincie een belangrijke functie binnen Nederland en is één van de topregio’s in de Randstad (zie kaart 3: Positionering provincie Utrecht). De mix van historische steden en dorpen en gevarieerd landschap, erfgoed en natuur op korte afstand van elkaar maakt onze provincie uniek. Zij fungeert als draaischijf en verbindt de Randstad met de rest van ons land. Deze draaischijffunctie heeft betrekking op het wegen- en spoornet Nederland en op het Amsterdam-Rijnkanaal. Ook ons groenblauwe netwerk werkt verbindend. Het heeft een cruciale rol in het Europese en nationale natuurnetwerk en vormt de overgang van laag naar hoog, van nat naar droog en van veen naar zand. De provincie Utrecht wordt aan de zuidzijde grotendeels begrensd door het Rivierengebied en heeft een belangrijke rol in de zoetwatervoorziening van West-Nederland. Het Groene Hart en de Utrechtse Heuvelrug zijn waardevolle landschappen van nationale betekenis. Dit is in de Ontwerp NOVI (Nationale Omgevingsvisie) ook zo aangegeven. De Hollandse Waterlinies (Nieuwe Hollandse Waterlinie en Stelling van Amsterdam) en de Neder-Germaanse Limes worden voorgedragen als UNESCO Werelderfgoed. En de Grebbelinie ligt als waterlinie tussen de Utrechtse Heuvelrug en de Veluwe.</p><div class="figuur geen" style="width: 100%"><img class="figuur" src="../media/008.png" width="100%" alt=""></img><p class="bijschrift">Visie 2050 = kwaliteiten, opgaven en positie (bron: provincie Utrecht) </p></div><div class="figuur geen" style="width: 100%"><img class="figuur" src="../media/009.png" width="100%" alt=""></img></div><div class="figuur geen" style="width: 100%"><img class="figuur" src="../media/010.png" width="100%" alt=""></img></div><p>De provincie Utrecht is een gewilde plek om te wonen, werken, ontmoeten en ontspannen. De stedelijke regio’s van Utrecht en Amersfoort maken onderdeel uit van het economisch kerngebied van Nederland. Er zijn goede verbindingen met het nabij gelegen Schiphol en de andere luchthavens. De stationsgebieden Utrecht Centraal (inclusief Beurskwartier / Lombokplein) en Amersfoort Centraal (inclusief Langs Eem en Spoor) zijn belangrijke (inter)nationale knooppunten welke worden benut voor kwalitatieve binnenstedelijke verdichting. Merwedekanaalzone, A12 Zone, Utrecht Science Park / Rijnsweerd en Amersfoort Schothorst (De Hoef-West) zijn eveneens toplocaties voor wonen en werken. Iets wat met de Ontwerp NOVI wordt onderschreven. Onze inwoners hebben een relatief hoog opleidingsniveau. Er ontstaat een bloeiende kenniseconomie met kenniscentra, bedrijven en proeftuinen op het gebied van gezondheid (regio’s U16 en Amersfoort) en agrifood (regio Foodvalley) die samenwerken met andere delen van ons land. Het Utrecht Science Park heeft zich ontwikkeld tot het hart van de gezondheidsgerelateerde economie in Nederland en heeft een internationale aantrekkingskracht. Zoals ook blijkt uit de European Regional Competitiveness Index behoort de provincie Utrecht met dit alles tot de absolute top van de meest competitieve regio’s in de Europese Unie.</p></section><section class="geen"><p class="heading_2" id="d13e352"><span class="nummer">2.2.</span>Utrecht 2050</p><div class="nummering_1"><p>Met zeven beleidsthema’s geven we richting aan de ontwikkeling en de bescherming van onze gezonde en veilige leefomgeving. In 2050 hebben wij een provincie Utrecht:</p><div class="item"><div class="nummer"><p>–</p></div><div class="inhoud"><p>waarin stad en land gezond zijn; </p></div></div><div class="item"><div class="nummer"><p>–</p></div><div class="inhoud"><p>die klimaatbestendig en waterrobuust is;</p></div></div><div class="item"><div class="nummer"><p>–</p></div><div class="inhoud"><p>waarin duurzame energie een plek heeft; </p></div></div><div class="item"><div class="nummer"><p>–</p></div><div class="inhoud"><p>met vitale steden en dorpen; </p></div></div><div class="item"><div class="nummer"><p>–</p></div><div class="inhoud"><p>die duurzaam, gezond en veilig bereikbaar is; </p></div></div><div class="item"><div class="nummer"><p>–</p></div><div class="inhoud"><p>met een levend landschap, erfgoed en cultuur;</p></div></div><div class="item"><div class="nummer"><p>–</p></div><div class="inhoud"><p>die een toekomstbestendige natuur en landbouw heeft.</p></div></div></div><div class="figuur geen" style="width: 100%"><img class="figuur" src="../media/012.png" width="100%" alt=""></img><p class="bijschrift">Zeven samenhangende beleidsthema’s (bron: provincie Utrecht)</p></div><p>Deze zeven thema’s vragen om een brede blik. Ze staan niet op zichzelf, maar kennen samenhang en relaties in boven- en ondergrond. Deze bezien we vanuit het algemene belang, de integrale aanpak en de lange termijn. Al deze thema’s zijn in verband te brengen met ons streven naar een duurzame, circulaire en in alle opzichten gezonde en vitale provincie. Dit betekent dat herbruikbaarheid van grondstoffen en producten ontstaat en dat waardevernietiging en verlies aan biodiversiteit wordt voorkomen. De gewenste richting om onze fysieke leefomgeving te ontwikkelen en te beschermen verschilt per regio of gebied. Zij is afhankelijk van de specifieke kenmerken en identiteit. Vandaar dat we in de Omgevingsvisie maatwerk aanbrengen in onze ambities en ons beleid voor de regio’s U16, Amersfoort en Foodvalley. Zie verder hoofdstuk 5. De zeven thema’s werken we uit, waarbij we met vetgedrukte tekst verwijzen naar aanduidingen op kaart 4: Visiekaart provincie Utrecht 2050. De afzonderlijke thematische kaartlagen van de visiekaart zijn als afbeeldingen in de legenda opgenomen.</p><div class="figuur geen" style="width: 100%"><img class="figuur" src="../media/011a.png" width="100%" alt=""></img><p class="bijschrift">Panorama Utrecht 2050 (bron: provincie Utrecht)</p></div><div class="figuur geen" style="width: 100%"><img class="figuur" src="../media/011b.png" width="100%" alt=""></img><p class="bijschrift">Panorama Utrecht 2050 (bron: provincie Utrecht)</p></div><section class="geen"><p class="heading_3" id="d13e411">Stad en land gezond</p><div class="figuur geen" style="width: 100%"><img class="figuur" src="../media/013.png" width="100%" alt=""></img></div><section class="geen"><p class="heading_4" id="d13e418">Utrechtse kwaliteit en opgave</p><p>De leefomgeving van de provincie Utrecht biedt veel kansen voor gezond leven. Onze steden en dorpen worden omringd door groene landschappen. Een schone en rustige omgeving is vaak nabij. Wij hebben een samenhangend hoofdroutenetwerk voor wandelen, fietsen en varen. Dit netwerk verbindt onze woon-, werk- en leefgebieden met het ruime vrijetijdsaanbod, aantrekkelijke recreatiegebieden, landschappen en natuurgebieden. Onze provincie heeft per saldo de schoonste economie van Nederland door het dienstverlenende karakter met relatief weinig vervuilende bedrijven.</p><p>We gebruiken onze leefomgeving echter steeds intensiever. Dit leidt tot afname van de bodem-, water- en milieukwaliteit. De veerkracht van ons bodem- en watersysteem staat onder druk. Er is een toenemende vraag naar drinkwater. Tegelijkertijd neemt de verontreiniging van het drink- en oppervlaktewater door medicijnresten, hormonen en microplastics toe. De afname van fijnstof in de lucht die de afgelopen jaren is opgetreden, vlakt af. Stikstofoxiden in de atmosfeer leiden tot de vorming van fijnstof en smog. Dit leidt onder andere tot verschraling van natuurgebieden en afname van biodiversiteit. Zonder extra inspanningen nemen geluids- en lichthinder verder toe. Mensen ervaren, door de toename van inwoners en bezoekers, steeds vaker een gevoel van drukte.</p></section><section class="geen"><p class="heading_4" id="d13e427">Keuze</p><p>In onze woon-, werk- en leefgebieden bevorderen we de gezondheid. Wij zetten in op verbetering van de luchtkwaliteit, vermindering van hinder door geluid, geur en licht en geen toename van van externe veiligheidsrisico’s. Zo leidt de omslag naar het benutten van duurzame energiebronnen tot schonere lucht. Ook maken we ons sterk voor genoeg groene, rustige gebieden in en in de nabijheid van stad en dorp om te ontspannen. Dit is voor nu en de toekomst belangrijk. De verwachte groei van mensen en activiteiten in onze provincie zorgt immers voor intensiever ruimtegebruik. Eveneens stimuleren we dat onze woon-, werk- en leefgebieden zo worden ingericht dat deze uitnodigen tot wandelen en fietsen en daarmee tot gezond gedrag. Stimuleren tot bewegen helpt ook bij het verminderen van de CO<span class="subscript">2</span>-uitstoot van mobiliteit. We zetten in op de <span class="vet">ontwikkeling van een groenblauwe en recreatieve structuur</span> die robuust is langs bestaande doorgaande waterlopen Amstel, Angstel, Vecht, Grote Heijcop / Bijleveld / Geer, Oude Rijn / Leidsche Rijn, Singel Utrecht, Kromme Rijn, Hollandsche IJssel, Inundatiekanaal Lunetten / Laagraven, Amsterdam-Rijnkanaal, Merwedekanaal, Nederrijn-Lek, Diefdijk, Linge, Zouweboezem, Eem / Grift en Valleikanaal. En wij bieden voldoende gelegenheid om te zwemmen. We <span class="vet">versterken stad / land verbinding</span>en en investeren in groen in en om bebouwd gebied, recreatieve verbindingen, recreatiezones en -terreinen. Het concept Ringpark zorgt dat stad en land optimaal met elkaar worden verbonden en recreatieve landschappen bereikbaar en toegankelijk worden gemaakt. Zie verder paragraaf 4.1.</p></section></section><section class="geen"><p class="heading_3" id="d13e443">Klimaatbestendig en waterrobuust</p><div class="figuur geen" style="width: 100%"><img class="figuur" src="../media/014.png" width="100%" alt=""></img></div><section class="geen"><p class="heading_4" id="d13e450">Utrechtse kwaliteit en opgave</p><p>Utrecht is rijk aan water. De grote variëteit van het watersysteem in onze provincie (bestaande uit rivieren, kanalen, sloten en beken) heeft een belangrijke functie in de wateraanvoer en -afvoer. Op de Utrechtse Heuvelrug infiltreert veel regenwater, een belangrijke bron voor drinkwaterwinning, de (levensmiddelen-) industrie en de natuur- en landbouwgebieden langs de flanken. Met de Klimaatbestendige Wateraanvoer kan bij droogte vanuit het Amsterdam-Rijnkanaal en de Lek extra zoetwater naar West-Nederland worden aangevoerd. Dit ter voorkoming van onder andere bodemdaling in het veenweidegebied en verzilting in de Hollandsche IJssel. De uiterwaarden langs de Nederrijn en Lek zijn onderdeel van een uniek rivierenlandschap. De Lekdijk en de Grebbedijk beschermen een groot deel van Midden- en West-Nederland tegen overstromingen.</p><p>Klimaatverandering heeft vele gevolgen voor onze leefomgeving. De winters worden zachter en natter. De zomers worden warmer en droger. Ook komen weerextremen vaker voor. Heftige regenbuien in korte tijd kunnen vaker leiden tot overstroming en wateroverlast. Lang aanhoudende droogte leidt tot vermindering van de beschikbaarheid van oppervlakte- en grondwater. In de steden is de kans op hittestress het grootst vanwege verdichting en verstening.</p></section><section class="geen"><p class="heading_4" id="d13e459">Keuze</p><p>Wij zetten ons in voor een klimaatbestendige en waterveilige provincie samen met waterbeheerders, gemeenten en Rijk. We dragen zorg voor <span class="vet">aantrekkelijke en toekomstbestendige dijk</span>en en omgeving langs de Nederrijn en Lek. Dit doen we in samenhang met maatregelen om de zoetwateraanvoer naar West-Nederland bij droogte te garanderen via de <span class="vet">Klimaatbestendige Wateraanvoer</span>. Daarbij verzilveren we meekoppelkansen met andere functies als natuur, recreatie, energie en mobiliteit. We benutten het hydrologische systeem van de Utrechtse Heuvelrug om <span class="vet">regenwater vast te houden en te infiltreren</span>. In de veenweidegebieden nemen we een mix aan maatregelen voor het<span class="vet"></span><span class="vet">tegengaan van bodemdaling</span> in 2030 met 50%. Wij breiden de bestaande grondwaterwinningen uit met <span class="vet">zoekgebied</span>en<span class="vet"></span><span class="vet">drinkwaterwinning</span> Eiland van Schalkwijk en Eemdijk. We zorgen dat de kwaliteit van ons oppervlakte- en grondwater voldoet aan de doelen uit de Kaderrichtlijn Water en de doelen voor het overig water. Nieuwe ontwikkelingen in stedelijk en landelijk gebied richten we klimaatadaptief (groen en blauw) in. Zie verder paragraaf 4.2.</p></section></section><section class="geen"><p class="heading_3" id="d13e487">Duurzame energie</p><div class="figuur geen" style="width: 100%"><img class="figuur" src="../media/015.png" width="100%" alt=""></img></div><section class="geen"><p class="heading_4" id="d13e494">Utrechtse kwaliteit en opgave</p><p>In onze provincie zijn er mogelijkheden voor duurzame energie. De transitie naar een nieuw energiesysteem draagt bij aan het tegengaan van klimaatverandering en aan een duurzaam betaalbaar energiesysteem voor alle inwoners. We gaan toe naar energiebesparing en --opwekking uit hernieuwbare bronnen. De huidige opgave binnen de provincie Utrecht is om alternatieven te vinden voor een energieverbruik van 100 Petajoule per jaar. Dit kan via besparing en door ruimte te geven voor duurzame energie. Het benutten van energie uit bodem en water biedt ook potentie voor de energietransitie. Om energie op een veilige en verantwoorde manier uit bodem en water te halen, is een goede ruimtelijke afweging met andere functies vereist. Opwekking, opslag en levering van duurzame energie heeft impact op onze leefomgeving in stad en land. Het vergt zorgvuldige ruimtelijke inpassing.</p></section><section class="geen"><p class="heading_4" id="d13e501">Keuze</p><p>Onze ambitie is om in 2040 een <span class="vet">energieneutrale provincie</span> te zijn. Daartoe stimuleren wij allereerst energiebesparing. Elektriciteit en warmte halen we uit duurzame energiebronnen als wind, zon, bodem, water en biomassa. Er zijn grote veranderingen nodig in verschillende sectoren: gebouwde omgeving, bedrijven, mobiliteit en landbouw. Het vraagt opschaling van de inzet van bewezen technologie, de ontwikkeling van innovaties en de toepassing van slimme ruimtelijke combinaties in al deze sectoren. Nieuwe technieken voor duurzame energieopwekking faciliteren wij als ze minder impact op onze leefomgeving hebben. Voor deze technieken bieden we ruimte voor experimenten, mits het gezond en veilig is.</p><p>In grote delen van onze provincie geven wij ruimte om in het proces van de Regionale Energiestrategieën (regio’s U16, Amersfoort en Foodvalley) met lokaal draagvlak op zoek te gaan naar geschikte locaties voor wind- en zonne-energie. Een zorgvuldige landschappelijke inpassing is belangrijk. Hiervoor stellen we enkele algemene en gebiedsspecifieke voorwaarden, mede op basis van de Utrechtse kwaliteiten. Rijnenburg is in beeld als <span class="vet">(tijdelijk) energielandschap </span>(en voor de lange termijn als zoekrichting grootschalige integrale ontwikkeling wonen-werken-bereikbaarheid). Zie verder paragraaf 4.3.</p></section></section><section class="geen"><p class="heading_3" id="d13e516">Vitale steden en dorpen</p><div class="figuur geen" style="width: 100%"><img class="figuur" src="../media/016.png" width="100%" alt=""></img></div><section class="geen"><p class="heading_4" id="d13e523">Utrechtse kwaliteit en opgave</p><p>Mensen vinden de provincie Utrecht aantrekkelijk om in te wonen en te werken. De regio U16 en de regio Amersfoort behoren tot de meest gespannen woningmarktregio’s in Nederland. De grote steden Utrecht en Amersfoort, en ook de andere steden en dorpen in de provincie Utrecht, zijn een populaire vestigingsplaats voor zowel inwoners als bedrijven en groeien snel. Onze provincie heeft de tweede economie van Nederland en is exporteur van zakelijke en financiële diensten aan de rest van ons land. Daarnaast is de provincie sterk op het gebied van ICT, transport en logistiek, life sciences &amp; health en agrifood.</p><p>De behoefte aan wonen en werken is fors. Door het toenemend aantal huishoudens houdt de druk op de woningmarkt aan. Tot 2050 zijn 147.000 tot 177.000 extra woningen nodig om aan de volledige behoefte te voldoen (bron: Primos 2019). Voor de periode tot 2040 (de scope voor programmeren in de Ontwerp Omgevingsvisie) is de opgave 115.000 tot 145.000 woningen. Voor kleinere kernen speelt het vraagstuk hoe deze kernen vitaal te houden. De werkgelegenheid groeit tot 2050 stevig met naar verwachting 100.000 banen en dat is ook nodig voor een goede woon-werkbalans. Het zoeken naar ruimte voor woningen, werklocaties en voorzieningen hangt samen met het zoeken naar ruimte om onze steden en dorpen gezond, veilig, duurzaam en bereikbaar te maken.</p></section><section class="geen"><p class="heading_4" id="d13e532">Keuze</p><p>Wij kiezen er in algemene zin voor om de ruimtevraag voor wonen en werken op een duurzame wijze te accommoderen via <span class="vet">binnenstedelijke en binnendorpse ontwikkeling</span>. En met aandacht voor bereikbaarheid, klimaatadaptatie, energietransitie, gezondheid en inclusiviteit. Daarbij is een aantal locaties specifiek benoemd als <span class="vet">potentiële locatie voor integrale ontwikkeling wonen en werken rond knooppunt</span>en. Het gaat om locaties rondom de stationsgebieden van Utrecht Centraal (Beurskwartier / Lombokplein en Merwedekanaalzone) en Amersfoort Centraal (Langs Eem en Spoor) en de knooppunten Woerden, Maarssen, Breukelen, Utrecht Zuilen, Utrecht Leidsche Rijn, Utrecht Overvecht, Utrecht Science Park / Rijnsweerd, Utrecht Lunetten-Koningsweg, Nieuwegein City, Houten, Bunnik, Driebergen-Zeist, Amersfoort Schothorst (De Hoef-West), Amersfoort Vathorst, Veenendaal Centrum en Veenendaal-De Klomp. Twee locaties zijn opgenomen als <span class="vet">zoekrichting voor grootschalige integrale ontwikkeling wonen-werken-bereikbaarheid</span>: A12 Zone tussen de snelwegknooppunten Lunetten en Oudenrijn en Vathorst West. Naar verwachting kunnen we hiermee voldoen aan de woningbehoefte tot in ieder geval 2040. Om goed in te kunnen spelen op mogelijke planuitval houden we ruimte voor overprogrammering. Op basis van de verdere uitwerking van de genoemde locaties en zoekrichtingen bepalen we of en zo ja wanneer eventuele andere locaties nodig zijn en nader onderzocht moeten worden. Dit pakken we in regionaal verband samen met gemeenten en zo nodig met buurprovincies op. Rijnenburg is aangegeven als <span class="vet">lange termijn zoekrichting grootschalige integrale ontwikkeling wonen-werken-bereikbaarheid </span>(en allereerst als (tijdelijk) energielandschap). Om het wonen in onze provincie voor iedereen betaalbaar te houden, willen we dat ten minste de helft van de nieuw te bouwen woningen behoort tot het sociale of middeldure segment. Naast de omvangrijke opgave krijgen kleinere steden en dorpen zo mogelijk passende ontwikkelruimte om te bouwen ten behoeve van lokale vitaliteit. We zetten in op herstructurering, verduurzaming en efficiënter gebruik van bestaande bedrijventerreinen en zijn selectief met het bieden van ruimte voor nieuwe, nog niet geplande bedrijventerreinen. Zie verder paragraaf 4.4.</p></section></section><section class="geen"><p class="heading_3" id="d13e551">Duurzaam, gezond en veilig bereikbaar</p><div class="figuur geen" style="width: 100%"><img class="figuur" src="../media/017.png" width="100%" alt=""></img></div><section class="geen"><p class="heading_4" id="d13e558">Utrechtse kwaliteit en opgave</p><p>Onze provincie is centraal gelegen en goed bereikbaar. Zij heeft uitstekende OV-, fiets- en wegverbindingen, ligt aan het drukbevaren Amsterdam-Rijnkanaal en is gelegen nabij mainport Schiphol. Utrecht is de draaischijf van Nederland en mede daardoor dé ontmoetingsplek bij uitstek. Zo’n acht miljoen mensen zijn in staat om binnen 45 OV-minuten de best bereikbare plek van Nederland te bereiken: Utrecht Centraal Station.</p><p>Als gevolg van demografische en economische ontwikkelingen is er sprake van een toename van de mobiliteit.</p><p>De Nationale Markt- en Capaciteitsanalyse laat zien dat zes van de 11 nationale urgente capaciteitsproblemen (weg en spoor) in 2040 zich in de provincie Utrecht voordoen. Ook op de fietspaden en in de tram en de bus wordt het drukker. Het bestaande infrastructuurnetwerk kan de groei niet opvangen. In onze provincie is de ruimte beperkt. Dit vraagt om een mobiliteitssysteem dat efficiënt met ruimte omgaat en in samenhang met de keuze voor nieuwe woon- en werklocaties wordt ontwikkeld.</p></section><section class="geen"><p class="heading_4" id="d13e569">Keuze</p><p>We willen dat Utrecht goed bereikbaar blijft en streven daarom naar het <span class="vet">beter benutten van het spoor- en hoogwaardig OV-netwerk </span>met aandacht voor het <span class="vet">beter benutten van het hoofdwegennet en provinciale wegennet. </span>Dit is essentieel voor een vitale provincie. Wij bezien bereikbaarheid in samenhang met wonen, werken, voorzieningen, duurzaamheid, gezondheid en veiligheid. Daarbij zetten we in op knooppuntontwikkeling om overstap tussen vervoerwijzen mogelijk te maken en het OV- en fietsgebruik te stimuleren. Al dan niet in combinatie met nieuwe parkeervoorzieningen. We zien verdere ontwikkelingsmogelijkheden bij de twee belangrijkste <span class="vet">multimodale knooppunten</span> in de provincie Utrecht: Utrecht Centraal Station en Amersfoort Centraal Station. In aanvulling hierop benutten we het netwerk aan <span class="vet">bestaande knooppunten</span> (spoor en hoogwaardig OV). Ook ontwikkelen we enkele <span class="vet">nieuwe knooppunten</span>: Lunetten / Koningsweg, Utrecht Science Park en Westraven. Tussen deze knooppunten verkennen we de mogelijkheid een aanvullende <span class="vet">hoogwaardige OV-verbinding</span> te realiseren. Deze verbinding kan op termijn worden doorgetrokken naar station Leidsche Rijn en via Zeist naar Amersfoort Centraal Station. Door verschillende vervoerswijzen beter op elkaar te laten aansluiten, willen we bereiken dat men straks naadloos kan overstappen van de ene naar de andere vervoerswijze en zorgeloos kan reizen. De fiets is een schone wijze van vervoer, bevordert de gezondheid en vervult een belangrijke functie voor korte afstanden en in het voor- en natransport. Tussen een aantal woon-, werk- en leefgebieden leggen we een regionaal netwerk van <span class="vet">(snel)fietsroutes</span> aan. Voor het goederenvervoer zetten we in op betere benutting van de bestaande vaarwegen en verduurzaming van het vervoer over land. Zie verder paragraaf 4.5.</p></section></section><section class="geen"><p class="heading_3" id="d13e598">Levend landschap, erfgoed en cultuur</p><div class="figuur geen" style="width: 100%"><img class="figuur" src="../media/018.png" width="100%" alt=""></img></div><section class="geen"><p class="heading_4" id="d13e605">Utrechtse kwaliteit en opgave</p><p>De provincie Utrecht kent een rijkdom aan landschap, erfgoed en cultuur. Deze rijkdom wordt door inwoners en bezoekers hoog gewaardeerd en is belangrijk voor onze culturele identiteit, welzijn en vestigingsklimaat. In het landelijk gebied onderscheiden we vijf karakteristieke landschappen: Eemland, Gelderse Vallei, Groene Hart, Rivierengebied en Utrechtse Heuvelrug. In deze landschappen liggen aardkundige waarden. Ook wordt onze provincie gekenmerkt door een zeer hoge dichtheid aan historische buitenplaatsen. Het meest bekende zijn de gordels langs de Vecht en de Stichtse Lustwarande. Verder lopen door de provincie Utrecht vier grote voormalige waterlinies, ons militair erfgoed: Nieuwe Hollandse Waterlinie, Grebbelinie, Oude Hollandse Waterlinie en Stelling van Amsterdam. De Nieuwe Hollandse Waterlinie is voorgedragen als UNESCO Werelderfgoed, als uitbreiding van de Stelling van Amsterdam. Ook het archeologisch erfgoed van de Neder-Germaanse Limes is genomineerd voor de UNESCO Werelderfgoedlijst. Ten slotte hebben we een gevarieerd en goed bereikbaar cultuuraanbod.</p><p>Door ruimtelijke veranderingen in onze leefomgeving en door intensief ruimtegebruik staan het landschap en het erfgoed onder druk. Dijkversterkingen, benutting van duurzame energiebronnen, uitbreiding van steden en dorpen, aanleg van nieuwe infrastructuur, intensivering van de landbouw: alles heeft invloed op hoe ons landschap en/of ons erfgoed er uitzien. Onze voornaamste opgave is om de aanwezige waarden te beschermen en te benutten als dragers en aanjagers van omgevingskwaliteit. Een andere belangrijke opgave die we hebben, is het in stand houden van een aantrekkelijke culturele infrastructuur waarin iedereen kan meedoen.</p></section><section class="geen"><p class="heading_4" id="d13e614">Keuze</p><p>Wij beschermen en benutten landschappelijke, aardkundige, cultuurhistorische en archeologische waarden als dragers en aanjagers van omgevingskwaliteit. Daarbij stimuleren we de inzet van creatieve verbeeldingskracht. Dit doen we om de kwaliteit en identiteit van onze fysieke leefomgeving te versterken. In onze landschappen ontwikkelen we met de kernkwaliteiten van het landschap mee en stimuleren anderen dat ook te doen. Binnen onze Cultuurhistorische hoofdstructuur leggen wij de focus op historische buitenplaatszones, militair erfgoed, agrarische cultuurlandschappen, archeologisch waardevolle zones en historische infrastructuur. We verzilveren de uitzonderlijke universele waarden van (genomineerd) UNESCO Werelderfgoed <span class="vet">Hollandse Waterlinies en Neder-Germaanse Limes</span>. Wij zorgen voor monumenten en dragen bij aan een hoogwaardig cultureel aanbod dat meegroeit met het aantal inwoners. Zie verder paragraaf 4.6.</p></section></section><section class="geen"><p class="heading_3" id="d13e624">Toekomstbestendige natuur en landbouw</p><div class="figuur geen" style="width: 100%"><img class="figuur" src="../media/019.png" width="100%" alt=""></img></div><section class="geen"><p class="heading_4" id="d13e631">Utrechtse kwaliteit en opgave</p><p>Onze provincie heeft een netwerk met robuuste natuur waarin vier grote diverse systemen liggen: Rivierengebied, Veenweidegebied, Eemvallei en Utrechtse Heuvelrug. Dit netwerk maakt onderdeel uit van het Natuurnetwerk Nederland met daarin verschillende Natura 2000-gebieden. De natuur, de biodiversiteit en de functies die het ecosysteem heeft staan onder druk. De toegenomen stikstofdepositie in natuurgebieden verhoogt de voedselrijkdom en draagt bij aan bodemverzuring. Hierdoor neemt de biodiversiteit af en verdwijnen bijzondere planten en dieren. Ook klimaatverandering heeft invloed op planten en dieren. De waarde van oudere houtopstanden voor CO<span class="subscript">2</span>-reductie wordt steeds duidelijker: jonge aanplant zal pas na tientallen jaren structureel hieraan bijdragen. Beleefbare natuur en een groene omgeving worden belangrijker.</p><p>De landbouw in onze provincie zorgt voor duurzame voeding en is een belangrijke beheerder van ons aantrekkelijke cultuurlandschap. Er is vooral grondgebonden landbouw, melkveehouderij en fruitteelt in de provincie Utrecht aanwezig. Samen met regio Foodvalley en provincie Gelderland spelen wij een grote rol in de transitie naar een gezond en duurzaam voedselsysteem. De landbouw staat voor een grote verandering. De transitie naar een gezond en duurzaam voedselsysteem is een actueel en urgent thema. Dit in combinatie met een robuust bodem- en watersysteem en versterking van de biodiversiteit. Daarnaast komt tot 2030 in onze provincie circa 1,3 miljoen vierkante meter aan agrarische bebouwing vrij. Bodemdaling in de veenweiden leidt tot CO<span class="subscript">2</span>-uitstoot, verdroging van natuur en hogere lasten vanwege het waterbeheer. Dit vraagstuk zorgt voor een spanningsveld in relatie tot een rendabel agrarisch gebruik van de gronden, de landschappelijke kwaliteit van het landelijk gebied en een robuust bodem- en watersysteem.</p></section><section class="geen"><p class="heading_4" id="d13e646">Keuze</p><p>Onze ambitie is om een robuust klimaatbestendig natuurnetwerk van hoge kwaliteiten met hoge biodiversiteit te ontwikkelen. Bestaande natuurgebieden (<span class="vet">Natura 2000-gebieden</span> en <span class="vet">Natuurnetwerk Nederland</span>) worden beschermd, verder ontwikkeld en onderling beter verbonden met <span class="vet">grote natuursystemen</span>. Voor 2040 realiseren we in totaal 3.000 hectares natuur in de Groene contour. Grote natuureenheden worden ecologisch met elkaar in verbinding gebracht (Rivierengebied en Veenweide-plassengebied). Daarnaast onderzoeken wij de kansen voor uitbreiding van houtopstanden die bijdragen aan CO<span class="subscript">2</span>-reductie. Wij stimuleren de <span class="vet">transitie naar een duurzame landbouw </span>die circulair, natuurinclusief, klimaatneutraal en diervriendelijk is. Daarbij is de economische rentabiliteit van agrarische bedrijven een belangrijk uitgangspunt. En we stimuleren dat de landbouw dicht bij de inwoners staat (streekproducten, recreatie e.d.). Tot 2030 hebben we de ambitie dat de landbouw de nutriëntenkringlopen heeft gesloten, zelfvoorzienend in energie is en daarnaast deels ook opereert als groene energieproducent voor derden. Zie verder paragraaf 4.7.</p></section></section></section><div class="box"><p class="box_kop">Horizon Utrecht 2050</p><div class="intro"><p class="intro">Horizon Utrecht 2050 is tot stand gekomen via een uitgebreid participatietraject. De horizon schetst een provincie Utrecht waarbij groei en leefbaarheid in evenwicht zijn en de diversiteit aan steden, dorpen en landschappen onveranderd groot is. De toegenomen bevolkingsomvang, economie en mobiliteit zijn goed ingepast en de opgaven voor energietransitie, klimaatverandering en gezondheid zijn voorzien van een Utrechts antwoord. Daarmee staat de provincie ook ten dienste van volgende generaties die hier een goed thuis kunnen vinden. De provincie Utrecht is in 2050 kortom nog steeds het groene, gezonde en slimme middelpunt van Nederland.</p></div><div class="figuur geen" style="width: 100%"><img class="figuur" src="../media/020.png" width="100%" alt=""></img><p class="bijschrift">Horizon Utrecht 2050 (bron: provincie Utrecht)</p></div></div><div class="figuur geen" style="width: 100%"><img class="figuur" src="../media/021a.png" width="100%" alt=""></img></div><div class="figuur geen" style="width: 100%"><img class="figuur" src="../media/021b.png" width="100%" alt=""></img></div></section></body></html>